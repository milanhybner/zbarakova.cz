<meta charset="utf-8">

**Doškolovací seminář FitPainFree**

[**Fotogalerie**](https://photos.app.goo.gl/NBNR9jchMUt4dSpZ6)

Náčelnictvo župy Barákovy zorganizovalo odborný doškolovací seminář
**FitPainFree**. Konal se v neděli 4. října 2020 v sokolovně tělocvičné jednoty
v Českém Brodě.

Myšlenka zorganizovat tento seminář se zrodila již v létě 2019. Původní jarní
termín 2020 musel však být v souvislosti s opatřeními covid-19 zrušen. Náhradní
termín 4. října. Uskutečnil se tedy "za pět minut dvanáct“, jelikož od půlnoci
4. října začínala planit opět omezující nařízení, podle kterých by se akce konat
nemohla. Doškolovací seminář byl určen pro zájemce a řad cvičitelů a cvičitelek
všech odborností a vše věkových kategorií.

**FitPainFree** je nová osvědčená, jednoduchá a velmi šetrná metoda cvičení
podle amerického lékaře p. Egoscue, který je světovou jedničkou v oblasti
„nelékařské“ únavy od bolesti. Tato metoda cvičení má míru úspěšnosti 94% a
pomohla už tisícům jednotlivcům zjistit, jak funguje jejich pohybový systém. Jde
o izolované cvičení, která se zaměřuje na jednotlivé svaly tak, aby každý z nich
pracoval správně. Pomocí cviků lze téměř lehce odstranit bolesti zad, ramen,
loktů, zápěstí, bolesti kyčle, kolen, kotníků, odstranit migrény atd. Každý z
přítomných si tak mohl uvědomit, jak skutečně funguje naše tělo.

Všichni účastníci semináře obdrželi metodický materiál s popisem jednotlivých
cviků. Při podrobném rozboru se všechny cviky naučili a odjížděli s vědomím, že
dostali mnoho námětů jak obohatit své cvičební jednotky. Každý obdržel také
osvědčení o absolvování šesti doškolovacích hodin.

Akce se zúčastnilo celkem 36 osob. Zájem překročil kapacitní možnosti sokolovny
v Českém Brodě. Proto jsme se rozhodli seminář **FitPainFree** opakovat. S
lektorkou hledáme vhodný termín na jaro 2021. Jste opět srdečně zváni. Pozvánky
budou jako obvykle zaslány na jednoty a budou na webových stránkách župy
Barákovy.

Jarek Kučera

náčelník župy Barákovy

říjen 2020



<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
