---
layout: page
nazev: Novinky z odboru všestrannosti
---

* [Informace pro zájemce o účast na EuroGym 2018](https://drive.google.com/open?id=0B0w6gDorCVUkMTRXanNXVEtYOVBwQng4VVd1VDdpcS1kQXI0)

---

### Říčanští sokolové mají na „sokoláku“ svoji „oranžádu“

Nadpis lze volně přeložit asi takto – členové Sokola Říčan a Radošovic 10. června 2017 slavnostně otevřeli sokolské sportoviště po modernizaci, jejímž nejviditelnějším prvkem je sytě oranžová polyuretanová atletická dráha.

Po létech strávených na prašném atletickém oválu během tréninků a závodů pořádaných atletickým oddílem Sokola Říčan a Radošovic, přišlo jaro 2016 a s ním i příslib dotace MŠMT na modernizaci sokoláku ve výši 3,96 mil. Kč. Modernizaci Sokoláku spolufinancoval Sokol Říčany a Radošovice a město Říčany. Stavební práce probíhaly do jara 2017 a od května běžel zkušební provoz s tím, že běžný provoz se rozběhne právě po slavnostním otevření sokoláku.

10\. června otestovali naši novou „oranžádu“ atleti během štafet 4 x 60 m napříč generacemi (děti, dospělí, rodiny). Superfinále o nejrychlejší štafetu vyhráli kluci z atletické přípravky ve složení Jan Boháč, Ondřej Šátek, Matyáš Drobný a Tomáš Rudolf časem 34,06 s. Běželi fantasticky a doufám, že o nich ještě uslyšíme. V přestávkách mezi jednotlivými rozběhy jsme obdivně zatleskali mladému gymnastovi Viktoru Fraňkovi. Viktor zacvičil krátkou sestavu na gymnastické hrazdě, která je součástí nového workoutového hřiště. Během další přestávky se nám představili koloběžkoví mistři světa Michal Kulka a Tomáš Pelc. Pánové předvedli, jak se jede štafeta na koloběžkách – prostě se předává místo štafetového kolíku štafetová koloběžka.

V druhé části odpoledne zacvičily děti z oddílů všestrannosti, z oddílu cvičení rodičů s dětmi a z atletického oddílu krátké sestavy na téma 90 let atletiky v Říčanech. Moc hezká byla sestava zacvičená rodiči a dětmi. Bylo vidět, že společné cvičení baví děti i rodiče.

Potom došlo na přestřihávání pásky a …sokolák byl otevřen.

Hlady nikdo netrpěl, během programu byl otevřen stánek „U Jany a Zuzky“. Specialitou byly koláče, které napekli sokolové a přátelé Sokola. Po oficiálním programu se podával grilovaný pašík a pivo nealko i alko.

Velké díky patří Viktoru Drobnému, trenérovi a architektovi sportovních potřeb, Marku Holinkovi a starostovi říčanského Sokola Robertu Bělohlávkovi, kteří se zasloužili o zahájení, průběh a zdárné dokončení celé akce. Děkujeme MŠMT a městu Říčany za financování akce. Dále děkujeme všem hostům slavnostního otevření sokoláku - starostovi Říčan panu Vladimíru Kořenovi, 1. místostarostovi panu Zdeňku Hrabovi, krajskému zastupiteli panu Miloslavu Šmolíkovi a starostovi župy Barákovy panu Janu Firbasovi. Speciální dík patří všem dárcům, kteří přispěli do veřejné sbírky, jejíž výtěžek půjde na novou vstupní bránu a bezpečnostní prvky sokoláku.

Pokud budete v Říčanech, přijďte se podívat na náš sokolák, určitě bude otevřeno, protože pokud tam zrovna necvičí sokolové, jsou tam školy nebo veřejnost.

Vendula Höfinghoff T. J. Sokol Říčany a Radošovice

[![Otevření sokoláku](https://lh3.googleusercontent.com/AgoWyadqsQq79GiMsgzmnQbHAckT4PWoeg-StsmvfvbFDrohdHr3rjUZ1uh2q_xQLKISSvqq0qB9CnH5OQ_K_H4MN3BBpd92qkBS4DAM_H0Y7VXpti2CXj4h4KuWty1UNvi1Hw)](https://photos.google.com/share/AF1QipP_8bV_FZTIIg89OvzHZ-N3daoiaZ7nqE2bin3V0YtuRPsbKhIPr0ncHVfLuKR4xA?key=d0RJd2RmUzFKUG5PYUhMNVFOX011UFVtbmhRekp3)

<!--

---

### Sportovec rok Kralup nad Vltavou 2016

Máme velikou radost a takto ji vyjádřily zúčastněné:
„Chtěly bychom touto cestou poděkovat všem, kteří nás  do ankety nominovali, a také za to, že  jsme nakonec mohly převzít diplom a krásné ceny na stupni vítězů za úžasné 1. MÍSTO za kategorii Trenér roku 2016 (tým cvičitelek dětských složek), a to přímo  z rukou Davida Svobody, olympijského vítěze v moderním  pětiboji z Londýna 2012. Moc si toho vážíme a jsme rády, že k nám  chodí  tolik dětí s nadšením a radostí cvičit. 

Mimochodem natáčení medailonku nebylo tak lehké,  jak se na první  pohled zdálo… zkuste si mluvit na kameru - a ještě k tomu plynule - po protančeném večeru  na šibřinkovém Námořnickém bále se sudem rumu :D. Ale i přes spánkový deficit jsme to jako správné  sokolky zvládly! 

Získaly jsme nejen 1. místo v kategorii Trenér roku, ale máme také určitý podíl na umístění  Kristýny Pakandlové ze skupiny sportovního aerobicu ATAK, Adély Kotoučové z moderního pětiboje a dvojčat Elišky a Lenky Čechurových, v současné době reprezentujících atletiku v Mladé Boleslavi – všechny jmenované totiž v dětství začínaly pravidelně cvičit v našem Sokole.
Takže je vidět, že chodit cvičit do Sokola je všestranně prospěšné.

Ještě  jednou tedy moc děkujeme VŠEM!! 

Vaše cvičitelky z T.J. Sokol Kralupy

(Petra, Anička a Helena)

[Fotky](https://goo.gl/photos/BRa4G4vN3fPbWeey7)

---

### Cesta zdraví – cvičební seminář v T.J. Sokol Kralupy

[Fotogalerie](https://goo.gl/photos/Fj8bYEUD5vVrPfkX6)

V sobotu 25. 3. 2017 se v kralupském Sokole uskutečnil seminář s názvem: CESTOU ZDRAVÍ pod vedením lektorek Niny a Hany Čechových. Seminář byl určen hlavně pro cvičitele našeho Sokola. Celkem nás bylo okolo 20 cvičitelek. Ale přítomny byly cvičenky i obdivovatelky jmenovaných lektorek.

Seminář byl rozdělen na několik částí; v první přednáškové části jsme byly seznámeny s problematikou horních končetin (karpální tunel) a následovaly preventivní cviky a cvičení.

Druhá část měla za cíl bolesti v bedrech a opět navazovaly zajímavé ukázky cviků s naším praktickým cvičením. 

Poslední dvě části měla v režii Hana Čechová, která nás teoreticky a částečně i prakticky seznámila s tzv. SPIRALS – CVIČENÍ NOVÉ DIMENZE. A přidala pestré kondiční cvičení s dlouhými tyčemi na hudbu, vhodné do každé hodiny sokolského cvičení.

Půldenní seminář byl pro kralupské cvičitelky velkým přínosem, dozvěděly jsme se spoustu novinek, ale i jednoduchých i účinných cviků, které se postupně jistě objeví v pravidelných hodinách v T. J. Sokol Kralupy.

Všem organizátorům, kteří se na semináři podíleli, patří velký dík.

Iveta Bendíková


---

### Šibřinky Kralupy nad Vltavou

Dne 4. března 2017  se v Kralupech nad Vltavou konaly tradiční sokolské šibřinky.Téma těch letošních
byl Námořnický bál aneb Sokol na vodě.

Sokolové pro plesové hosty, mezi nimiž převládali námořníci, piráti a mořské víly, připravili pestrý program.
Kromě volby nejlepších masek, fotokoutku s rekvizitami a fotografem to byla především taneční vystoupení,
která jsou oblíbenou součástí plesu. Na tanečním parketu se  mimo jiné předvedla sokolská omladina, seniorky  
a pozadu nezůstali ani sokolští muži. 

Ke skvělé atmosféře zcela určitě přispěla i kapela Globus Band  a vřelé publikum.

Za cvičitelky Bára Matesová

[Fotogalerie](https://goo.gl/photos/evXQ5U25YCZfpDKM9)

---

<a id="silvestrovsky-beh-2016"></a>Silvestrovský běh 2016 Lysá nad Labem – [pozvánka](https://drive.google.com/open?id=0B0w6gDorCVUkYWU4Y1QtemhWOGI1eEZPWWJ4ZzVadC1TUEZj), [výsledky](http://sokol-lysa.cz/soubory/Silvestr_2016_vysledky.pdf), [fotogalerie 1](http://lubonovacek.smugmug.com/Sports/Athletics/Silvestrovsky-beh-Lysa-2016/), [fotogalerie 2](http://www.sokol-lysa.cz//soubory/Silvestr_2016/index.htm).

---

[Úspěch Sokola Brandýs nad Labem na přeboru MTG malé oblasti](http://www.sokol.cz/sokol/index.php?action=zobrazdokument&typdok=2&iddok=3441)

-->