<meta charset="utf-8">

**Vážení a milí uživatelé internetu, vítejte na webových stránkách župy Barákovy.**
Lenka Brandová, místostarostka župy


Jaká je naše župa? Jaká je její současnost, všestrannost, její sport a vzdělavatelství společně s kulturou i aktivním životem v jednotách? Jaká je její historie?

To vše je zde ve vzájemném spojení.

Župa existuje více jak 120 let a v letošním roce slaví společně s celou obcí sokolskou 30. výročí od znovuobnovení Sokola.  Je 10. největší župou České obce sokolské z existujících 42 žup a je největší ze všech svojí rozlohou zejména ve Středočeském kraji, kdy se rozprostírá v pravé části Středočeského kraje od Mělníka až k Sázavě. Sdružuje 46 tělocvičných jednot s více než šesti tisíci členy. Její název je spjat se jménem Josefa Baráka, českého novináře a redaktora časopisu Čas, Hlas, později Dělnických listů a nejvlivnějších českých novin Národních listů. J. Barák byl dalším ze spoluzakladatelů spolku SOKOL, jehož byl členem. Byl blízkým přítelem starosty ČOS Jana Podlipného.

Naše webové stránky nejsou pouhým informačním a prezentačním prostředkem.

Svojí strukturou vám také nabízí zjednodušené a zrychlené postupy zjišťování informací k významným akcím a aktivitám jak župy, tak našich jednot, které je pořadatelsky zajišťují.

Je mým přáním, abyste na našem webu našli všechny potřebné i zajímavé informace.

Na tom se snažíme společně s naším administrátorem bratrem Milanem Hybnerem průběžně pracovat.

Vítejte tedy v internetových branách župy Barákovy!

Nazdar!

<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
