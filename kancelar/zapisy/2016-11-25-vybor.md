---
layout: page  
nazev: Zápis z 2. zasedání Výboru ČOS konaného ve dnech 25. – 26. 11. 2016
---

Přítomni: viz prezenční listina  
Zapisovatel:   T. Brchelová

1\.   Zahájení – ses. Moučková

Sestra starostka zahájila v 18.00 hod. 2. zasedání V ČOS a přivítala všechny přítomné. Požádala přítomné o věnování chvilky ticha sestrám a bratřím, kteří již nejsou mezi námi. 


2\.   a) Volba mandátové komise - br. Těšitel

Komise byla navržena ve složení: 

ses. Šárka Jursová, SŽ Ještědská  
br. Jiří Pacák, SŽ Podkrkonošská - Jiráskova  
ses. Jana Kučerová, SŽ Budečská  
br. Jindřich Schovanec, SŽ Šumavská  
ses. Vladimíra Potůčková, SŽ Slovácká

Návrh usnesení:
Výbor ČOS schvaluje navržené složení mandátové komise pro 2. zasedání V ČOS.

Hlasování:     pro:      71
          proti:           0
          zdržel se:       2 
Návrh byl přijat.

b) Volba návrhové komise – br. Těšitel

Komise byla navržena ve složení:

br. Jindřich Kalous, SŽ Východočeská - Pippichova  
ses. Renata Čáslavová, SŽ Pražská - Scheinerova  
br. Jiří Růžička, SŽ Dr. Jindry Vaníčka  
br. Aleš Müller, SŽ Jana Podlipného

Návrh usnesení:
Výbor ČOS schvaluje navržené složení návrhové komise pro 2. zasedání V ČOS.

Hlasování:     pro:      73
          proti:           0
          zdržel se:       0  
Návrh byl přijat.

Předseda mandátové komise konstatoval, že z pozvaných 91 členů V ČOS je přítomno 73 členů V ĆOS, což je 82,81 %. V ČOS je tedy usnášeníschopný.  
3\.   Schválení programu zasedání 2. V ČOS – br. Těšitel  
Byl rozeslán písemný materiál.

Úpravy, doplnění programu:

br. Mandát 
Předložil vlastní návrh na doplnění bodu programu ve věci Sazka – činnost činovníků ČOS v orgánech Sazka a.s. včetně opatření k vyvození jejich odpovědnosti

Návrh usnesení:
Výbor ČOS schvaluje doplnění bodu Činnost činovníků ČOS v orgánech Sazka a.s. včetně opatření k vyvození jejich odpovědnosti na program 2. řádného zasedání V ČOS. 

Hlasování:     pro:        8
          proti:         65
          zdržel se:     14  
Návrh nebyl přijat.

br. Materna  
Požádal o přesunutí bodu 13) Zpráva Kontrolní komise ČOS jako poslední bod zasedání dne 
25\. 11. 2016.

Návrh usnesení:
Výbor ČOS schvaluje přesunutí bodu 13) Zpráva kontrolní komise ČOS z 26. 11. 2016 na 
25\. 11. 2016 jako poslední bod jednání.

Hlasování:     pro:      71
          proti:           1
          zdržel se:       1  
Návrh byl přijat.


Návrh usnesení:
Výbor ČOS schvaluje zařazení rozpravy po každém bodu jednání programu 2. řádného zasedání V ČOS.

Hlasování:     pro:      69
          proti:           6
          zdržel se:     12  
Návrh byl přijat.

Návrh usnesení:
Výbor ČOS schvaluje program 2. řádného zasedání V ČOS podle předloženého návrhu včetně navržených doplnění. 

Hlasování:     pro:      73
          proti:           0
          zdržel se:       0  
Návrh byl přijat.

Rozprava  
Nebyly žádné příspěvky do rozpravy


4\.   Kontrola plnění usnesení – br. Těšitel
[Byl rozeslán písemný materiál.](https://drive.google.com/open?id=0B0w6gDorCVUkYnZ1U0ZhWGdsRm5GcE8wX1JCWlRKMXl0NW04)

Sjezd zmocňuje: 

1\. Výbor ČOS ke schválení nezbytných úprav Stanov ČOS v návaznosti na legislativní změny 
Dlouhodobější proces, odpovídá br. Kroc předseda legislativně právní komise a místostarosta ČOS

Sjezd ukládá:

1\. Výboru ČOS zajistit zvýšení vlastních zdrojů pro činnost ČOS, kterou nelze financovat ze státních dotací, včetně zvážení změny procentních poměrů výnosů z členských příspěvků.  
Bude projednáno, odp. br. Juřena

2\. Výboru ČOS zveřejnit zprávy o činnosti jednotlivých bývalých zástupců ČOS ve statutárních orgánech společnosti Sazka, a.s. (nyní SALEZA, a.s.) a dalších činovníků, kteří se zúčastňovali rozhodování a schvalovacích procesů.  
Bude dnes jednáno, odp. ses. Moučková

3\. Výboru ČOS podniknout, po nabytí právní moci konečné zprávy insolvenčního správce, další kroky v případu Sazka, a.s. (nyní SALEZA, a.s.). 
Bude předmětem dalšího jednání, odp. ses. Moučková

4\. Výboru ČOS najít řešení, jak se vypořádat s členy ČOS, kteří porušili Stanovy ČOS.  
Úkolem je zpracovat výklad ke stanovám a vymezit pravidla pro případné vyloučení členů za porušení stanov, výklad bude zpracován, odp. br. Kroc

5\. Předsednictvu ČOS provést změnu statutu Programové rady ČOS a svolat po předcházející všesokolské diskuzi programovou konferenci. 
Úkol trvá, odp. ses. Moučková

6\. Výboru ČOS změnit rozdělování finančních prostředků pro programové útvary, s větším respektováním poměru členské základny v útvarech.  
Úkol trvá, dlouhodobý úkol, odp. br. Juřena  
7\. Výboru ČOS sestavit Sletový tým a pokračovat v přípravě XVI. všesokolského sletu.  
Úkol splněn, sletový tým začal pracovat, odp. ses Moučková 


Výbor ČOS bere na vědomí zprávu o kontrole plnění usnesení 11. sjezdu ČOS a ukládá rozpracovat a předložit neprojednané body na jarním zasedání V ČOS


5\.   Zpráva sestry starostky ČOS – ses. Moučková
     (za období od 04/2016 do 25. 11. 2016)

ses. Moučková přivítala všechny zúčastněné na 2. zasedání V ČOS po 11. sjezdu ČOS v 06/2016 
a současně na prvním PRACOVNÍM zasedání V ČOS.

11\. sjezd určil základní směry, jimž je třeba se intenzivně věnovat, stejně tak úkoly i cíle. Všechny naše cesty směřují k jedinému cíli: zajistit podmínky pro fungování všech organizačních jednotek 
i naší organizace jako celku tak, aby Sokol byl organizací moderní, společensky uznávanou, 
s prestiží, aby oslovoval všechny generace.  
Co mě osobně velmi znepokojuje a současně nám brání uskutečňovat jednotlivé kroky k naplňování stanovených cílů je nastavený způsob komunikace a jednání, který je v poslední době populární napříč celou společností. Sokol je součástí této naší společnosti a tudíž se komunikační nešvary 
a agresivní chování projevují i v našem spolku a často tak brání práci – konstruktivní spolupráci; zájmu dosáhnout ve společném díle úspěchu. Vše se děje právě tímto způsobem i v důsledku rozvinutých komunikačních technologií, ale i také díky nesprávnému pochopení individuální svobody.

Momentálně je pro nás prioritním úkolem, výjma běžné sokolské činnosti, důkladná příprava pro 
r. 2018 a s ním spojený Všesokolský slet s oslavami 100 let republiky. 
Přípravy již probíhají, sletový tým započal pracovat na jednotlivých úkolech. V této souvislosti bych ráda zmínila nejbližší akci, která se bude konat v neděli 27. 11. t.r. a tou je pracovní předvedení ukázek sletových skladeb. Je výhradně určeno pro odbornou sokolskou veřejnost.  
Podrobnosti o vývoji příprav a průběhu jednotlivých kroků jsou pravidelně zmiňovány na jednání 
P ČOS (zápisy P ČOS, Odboru všestrannosti).  
Podrobně bude informovat o této problematice náčelnice a náčelník ČOS.

Financování ČOS  
Tak jak jsem již v na zasedání V ČOS v 04/2016 musí dojít ke změně způsobu financování nejen 
v našem spolku, ale i v celém sportovním prostředí.

Dle stávajících platných podkladů MŠMT bude ČOS v tomto roce financována ze stávajících zdrojů, především MŠMT (Programy I – X). 
Zásadní je pro ČOS především Program III, IV a pro naše T. J. zejména Program VIII.  
V rámci Programu VIII jsme v letošním roce byli velmi úspěšní a celková částka, kterou získali koneční příjemci – naše sokolské jednoty dosáhla výše cca Kč více než 30 mil. Ze strany ČOS 
i MŠMT je tento program velmi podporován. ČOS vnímá tento program jako velmi zásadní pro další rozvoj činnosti v T. J. (zvolit přímé financování konkrétních potřeb). Z toho důvodu jsme kladli 
i velký důraz na zpracování metodiky k tomuto programu (žádosti, vyúčtování,...).  
r. 2016   čerpáno cca Kč 31 mil. ze strany sokolských subjektů 
r. 2017 plán MŠMT pro tento program Kč 1 mild. 
(Program VIII – Organizace sportu ve sportovních klubech a tělovýchovných jednotách – žádaly samostatně T. J. Sokol. 
Dotace určena max. z 50% na sportovní materiál a na mzdové výdaje trenérů a cvičitelů a to pouze pro děti a mládež. Celkem dotaci obdrželo 254 sokolských jednot ve 2 kolech v celkové výši 30.176.148,-. Dotace byla z MŠMT rozdělována podle počtu dětí a mládeže v jednotách a podle výše žádosti o dotaci. Dle členské základny dětí a mládeže z hlediska rozdělení na registrované sportovce a děti a mládež v oddílech všestrannosti je tato výše dotace z 50% pro sportující mládež v T. J. a z 50% pro děti a mládež v oddílech všestrannosti. Celkem obdržela ČOS 14,13% z celkového objemu finančních prostředků MŠMT na tento program. 
Dotaci obdržely T. J. přímo a není nutné ji navyšovat z vlastních zdrojů).

Ačkoliv došlo k trvalé absenci zásadního finančního zdroje, kterým byly příjmy z loterií vyplácené prostřednictvím SAZKA a.s., daří se nám celkový příjem postupně, byť ne progresivně, navyšovat. 
Tento moment bychom měli vnímat pozitivně. Po prvotních obavách zda-li dokážeme zajistit naši spolkovou činnost bez loterijních financí se jednoznačně ukazuje, že toho schopni jsme. Je zcela zbytečné neustále se vracet k "dobám hojnosti", ale naopak musíme pracovat sami na sobě a hledat nové cesty.

Do této doby se významnou měrou na financování ČOS podílel i ČOV, který přerozděloval sportovním subjektům finanční prostředky získané z darů loterijních společností.  
Jak jistě víte, ČOS je členem ČOV prostřednictvím složky ČOV s názvem Český klub sportovních svazů, organizací a institucí (ČKSOI). Tato složka dle Stanov (avšak i dle předešlých stanov ČOV platných od roku 2013) volí do Pléna ČOV celkem 14 svých zástupců a do Výkonného výboru ČOV celkem 2 své zástupce. Česká obec sokolská je v osobě starosty ČOS reprezentovaná tedy jak v rámci ČKSOI (v Předsednictvu), tak v rámci Výkonného výboru ČOV a Pléna ČOV, což bylo znovu potvrzeno letošní novou volbou v 10/2016, kdy jsem byla opět zvolena do VV ČOV (ČOS je tedy plnoprávným členem těchto orgánů, v jejichž rámci má právo hlasovat).

Pro r. 2017 (vnímáno jako "přechodové období") se počítá s rozdělením cca Kč 500 mil. – finanční objemy jako v předešlých letech prostřednictvím ČOV.

Viz – [Vývoj příjmů finančních prostředků/přehled 2010 až 2016 (analýza finančních zdrojů)](https://drive.google.com/open?id=0B0w6gDorCVUkRFp3Uy1UN245dXBRZzFJVEUwUjdreGVSVERB)
Další otázky a jejich řešení budou prezentovány v rámci bodu Zprávy o hospodaření.

SAZKA a.s.  
info k problematice viz bod programu V ČOS "Kontrola plnění usnesení"

Právní úprava a podmínky nakládání se sokolskými symboly v návaznosti na autorská práva

Vzhledem k několika případům v poslední době, které se týkaly shodné problematiky, tj. používání (spíše "zneužívání") sokolských symbolů, se u této věci pozastavím.  
Ve všech případech chybného použití symbolů došlo k mylnému výkladu užití našich spolkových symbolů a to tak, že "jsem-li členem spolku, mohu symboly užít jakýmkoliv způsobem", aniž bych si byl vědom možných důsledků. 
vztahuje se na všechna sokolská loga a písemná označení, na grafickou úpravu – chráněno ochrannými známkami Úřadu průmyslového vlastnictví, kde jsou evidovány 

Tyto důsledky plynou z majetkových práv, kam spadá i právo autorské, které nelze "uzpůsobovat pro své potřeby". Pro představu konkrétních důsledků přikládám právní názor v této věci. Je nutností se dobře s právy seznámit, aby nedocházelo v budoucnu k nešťastným krokům, které mohou uvést ČOS, ale i jednotlivé členy, do nepříjemných situací, které mohou končit soudními spory.

Práva autora, plynoucí z jeho autorského díla  
práva osobnostní (rozhodnout o zveřejnění, osobovat si autorství apod.) a 
práva majetková - zejména právo dílo různými způsoby užít; (před výkonem jakýchkoli majetkových práv např. rozmnožováním, rozšiřováním díla či jeho zpřístupňováním veřejnosti, je tedy třeba důkladně zanalyzovat související právní úpravu i smluvní ujednání tak, aby se minimalizovalo riziko zásahu do autorského práva; v každém případě je však třeba mít k použití autorského díla odpovídající právní titul  
Vedle autorského práva je pak nutné zohledňovat při nakládání s autorským dílem i práva osobnostní (jež často nenáležejí autorovi samotnému, ale třetím osobám). Jedná-li se totiž o dílo zobrazující projevy osobní povahy (např. fotografie či videozáznam zachycující podobu člověka), pak je pro jejich použití nutné mít souhlas dotčených osob v díle zobrazených, nejedná-li se o některou ze zákonných výjimek, které jsou však pojímány restriktivně. V opačném případě by se šlo o neoprávněný zásah do osobnostních práv, chráněných nejen občanským zákoníkem, ale rovněž Listinou základních práv a svobod a mezinárodními úmluvami.  
Obdobná právní úprava, jako v případě autorského díla, je i u předmětů průmyslového vlastnictví, 
tj. ochranných známek, užitných vzorů a průmyslových vzorů. Také k jejich užití či nakládání s nimi je nutný souhlas vlastníka.
                           
V případě, že nejsou shora uvedené podmínky splněny, nastávají odpovídající právní následky. V prvé řadě je osoba, porušující citovaná pravidla, povinna od zásahu upustit a odstranit následky, dále nahradit škodu, vydat bezdůvodné obohacení, případně poskytnout dotčené osobě přiměřené zadostiučinění. Všechny uvedené nároky jsou přitom soudně vymahatelné a vzhledem k jejich kumulaci se nejedná o zanedbatelné částky. Porušení autorských práv je pak i trestným činem.  
Při nakládání se symboly ČOS je nutné zohledňovat jednak obecně závazné právní předpisy, jednak předpisy interní, zejména pak Stanovy ČOS a Závazný pokyn PV ČOS č. 1/2008, kterým se upravují zásady pro užívání sokolského znaku a sokolské vlajky.  
V návaznosti na aktuální situaci a již neaktuální výše uvedený ZP uložilo P ČOS Legislativněprávní komisi tento pokyn ve spolupráci s odborníky na uvedenou problematiku tento pokyn aktualizovat.


Vážené sestry, vážení bratři,
závěrem bych ráda okomentovala současnou agresivní útočnou kampaň, která je vedena ze strany 
br. Mandáta nejen proti mé osobě, ale i ve svém důsledku proti členům P ČOS, usnesením P ČOS, činovníkům i zaměstnancům. Dochází tím k narušování klidu ke koncepční konstruktivní činnosti, což ničemu nepřispívá (zejména nyní v předletových letech).  
Každý má jistě právo vyjádřit svůj názor, o tomto není třeba polemizovat, ALE je třeba odlišovat osobní názory od skutečností a podložených faktů a nikoliv prezentovat vlastní pohledy či dojmy, pocity k věci. Je třeba respektovat výsledky demokratických voleb a není možné se považovat za nositele jediného "správného názoru".  
V našem spolku přece existují nástroje (v podobě Stanov, řádů, závazných pokynů, směrnic apod. 
a případně nejvyššího kontrolního orgánu a tím je KK ČOS), jak své podněty, připomínky, případné nesouhlasy uplatňovat.  
Je třeba respektovat demokratická pravidla našeho spolku, respektovat vnitrospolkové normy, ale 
i normy nejvyšší – zákony ČR.  
Demokracie spočívá mimo jiné v tom, že v případě, že můj názor zůstane menšinovým, budu respektovat názor většiny. 

V případě, že chceme naše úkoly úspěšně plnit, musíme posilovat týmovou práci, vzájemnou empatii, vědomí příslušnosti k sokolskému hnutí a ochotu pro něj pracovat. 

Děkuji Vám za pozornost a přeji naší společné práci zdar!

Rozprava

Br. Mandát -  Zveřejnění zpráv činovníků - dávám souhlas se zveřejněním mé zprávy o činnosti.  
Zpochybňuje informace uvedené ve zprávě starostky.

Reakce ses. starostka  
Doplnila, že uvedené údaje jsou převzaty z výročních zpráv SAZKA a.s. v jednotlivých letech a není možné je jakkoliv měnit.

Technický dotaz  
br. Růžička požádal o  formulaci usnesení a upřesnění termínu aktualizace pokynu, kterým se upravují zásady o užívání sokolského znaku a sokolské vlajky.

Reakce ses. starostka 
Aktualizace pokynu č. 1/2008, kterým se upravují zásady o užívání sokolského znaku a sokolské vlajky, proběhne v nejbližším možném termínu.

br. Kroc, Lomecký 
Předkládají podnět ke stanovení reálného termínu pro zpracování aktualizace pokynu č. 1/2008, kterým se upravují zásady o užívání sokolského znaku a sokolské vlajky.

Návrh usnesení:
Výbor ČOS schvaluje, aby další jednání s návrhem postupu ve věci insolvenčního řízení společnosti SAZKA a.s. (SALEZA a.s.) a případné škody způsobené České obci sokolské bylo nadále prováděno jen na základě podkladů od zástupce ČOS ve společnosti SAZKA a.s. (SALEZA a.s.) p. Bernátkem, který má na základě přístupu k materiálům společnosti SAZKA a.s. (SALEZA a.s.) v této věci možnost předkládat relevantní návrhy řešení.


Hlasování:     pro:      69
          proti:           1
          zdržel se:       0  
Návrh byl přijat.

Návrh usnesení:


Výbor ukládá P ČOS aktualizovat Směrnici k sokolské symbolice č. 1/2008 do 30. 4. 2017.

Hlasování:     pro:      74
          proti:           0
          zdržel se:       1  
Návrh byl přijat.  
6\.   Zpráva o hospodaření ČOS – br. Juřena, br. Lomecký

Čerpání rozpočtu ČOS - hl. činnost za rok 2016 – br. Juřena  
Byl předložen písemný materiál.

br. Juřena okomentoval předložený písemný materiál.

Výbor ČOS bere na vědomí plnění rozpočtu příjmů a plnění rozpočtu výdajů ČOS 
za období 1 – 10/2016

Hlasování:     pro:      72
          proti:           0
          zdržel se:       0  
Návrh byl přijat.


Návrh rozpočtu hl. činnosti ČOS na rok 2017 – br. Juřena  
Byl předložen písemný materiál 

br. Juřena  
Usnesením z 11. Sjezdu ČOS ze dne 26. 6. 2016 Sjezd ČOS uložil V ČOS zajistit zvýšení vlastních zdrojů pro činnost ČOS, kterou nelze financovat ze státních dotací, včetně zvážení změny procentních poměrů výnosů z členských příspěvků.  
Dále okomentoval materiál, který byl rozeslán stejně tak i nově předložené varianty, zpracované na základě zasedání P ČOS ze dne 25. 11. 2016.

Diskuze

br. Lomecký 
Vysvětlil důležitost výše vlastních zdrojů pro možnost získání dotací ze státního rozpočtu. Čím více vlastních zdrojů ČOS má, tím více může žádat na dotacích ze státního rozpočtu. 

Rozprava

br. Bulava – rozpočet a dotace  
Dal podnět k tomu, aby jednoty byly vedeny k čerpání finančních prostředků i z jiných zdrojů, jako např. z Ministerstva kultury, Ministerstva pro místní rozvoj, ČUS. Uvedl vybrané programy, které jsou pro rok 2017 vypsány a bylo by možné je čerpat na pestrou činnost ČOS.  
Zmínil problematiku církví a vyrovnání se státu s církvemi ve vztahu ke stavu sokoloven.

Br. Juřena 
Poděkoval za příspěvek, který byl podnětný, ale neřeší otázku výše vlastních zdrojů.

ses. Kučerová – členské známky  
Uvedla že, snížení ze 75 % na 60 % pro jednoty bude „bolestivé“. Grantů je hodně, ale jsou příliš roztříštěné.

br. Juřena 
Reagoval na příspěvek ses. Kučerové a vyčíslil konkrétní dopady, které jsou minimální.  
br. Hubner – využití peněz z příjmů za členské známky  
Podpořil návrh na zvýšení členských známek, zvýšení ze 100 Kč na 200 Kč je z jeho pohledu minimální. Vznesl dotaz na zahrnutí vlastních příjmů, které vykazují jednoty do celkových vlastních zdrojů ČOS. Tím by se dosáhlo většího objemu vlastních zdrojů, v současné době se vykazují pouze vlastní příjmy ústředí.  
Jak budou užity navýšené prostředky konkrétně 8 mil, které půjdou na ústředí?

br. Lomecký 
Podal vysvětlení k vlastním zdrojům. Příjmy jednot není možné zahrnovat po příjmů ústředí, neboť jednoty mají vlastní subjektivitu, jsou samostatné jednotky a podávají vlastní daňové přiznání.  
br. Juřena 
Okomentoval jednotlivé položky (příloha č. 2), které jsou v rozpočtu zapracované, ale není možné je z dotací hradit.

ses. Moučková 
Doplnila, že se v rámci jednání s pí náměstkyní ministryně MŠMT zdařilo zajistit výjimku pro uplatnění mzdových nákladů z původních 45 % na 90 % v Programu III.

br. Mička – rozpočet vzdělavatelského odboru  
Jménem vzdělavatelského odboru přiblížil, na jaké činnosti jsou finanční prostředky vzdělavatelského odboru směřovány – podpora kulturní činnosti souborů, výroční činnost, aj. Peníze jsou přidělovány cíleně na župy a jednoty, výhradně sokolským souborům.

ses. Moučková – doplnila  
Doplnila, že finanční zdroje na vystoupení uskupení folklórních sdružení sokolských v roce 2012 bylo částečně financováno ze získaných prostředků od oslovených měst a krajů (spolupráce FOS).

br. Švaříček – vlastní zdroje  
Apeloval na nejvyšší místa v oblasti strategických partnerů, využívání zvýhodněných služeb mobilních operátorů a programů.  
Apel na župy – vybírají se jen ty nejnižší poplatky.

br. Lomecký 
Uvedl – že snaha zajistit výhodnější volání od operátorů již v minulosti byla. Problém je v samostatnosti jednot. Centrální nařízení k využívání služeb výhradně jednoho operátora není možné uplatnit a tím pádem není možné centrální smlouvu operátora dodržet – přijmout.  
ČOS se věnuje výchově mládeže, která není sponzorsky tak přitažlivá, proto je problematické sponzory získat.

br. Juřena 
Strategičtí partneři neřeší výši vlastních zdrojů.

br. Valda – Členské známky - úprava výše členských známek  
Podpořil návrh na zvýšení členských známek.


br. Jirounek – návrh rozdělení příjmů  
Podpořil návrh na zvýšení členských známek s ohledem na požadavek MŠMT týkající se výše vlastních zdrojů.  
br. Juřena – navržené varianty pro % dělení spolkových členských příspěvků jsou vyrovnané, 
na druhé straně tabulky je přehled příjmů a výdajů.  
Dodatečně předložený návrh rozpočtu je zpracován jako vyrovnaný.

Br. Schovanec – rozdělení příjmů z členských příspěvků  
Upozornil na možné dopady přijatých rozhodnutí na jednoty a župy – bude docházet k ukončení činnosti jednotlivých jednot v souvislosti se zvýšením členských příspěvků.  
Přednesl přijaté usnesení předsednictvo SŽ Šumavské „SŽ Šumavská nesouhlasí s navýšením výše členských příspěvků eventuelně se změnou procentuálního rozdělení výnosů členských příspěvků. Vyjadřuje obavy z negativních dopadů tohoto opatření na členskou základnu župy a z poklesu počtu jednot župy“.

br. Lomecký  
Opětovně vysvětlil důležitost zvýšení vlastních zdrojů.

br. Juřena 
Okomentoval případné dopady plynoucí ze zvýšení příspěvků. Jednoty mohou své setrvání v ČOS zvážit, avšak nedosáhnou na možnost čerpání dotací – budou schopné si zajistit dostatečné množství finančních prostředků – existenční otázka.

br. Ohlídal – využití dotace z MŠMT  
Uvedl, že rozdíl mezi současnou výší příspěvku a navrhovaným zvýšením je minimální, je to otázka osobního postoje. Uvítal by možnost využití bezúčelné dotace. My vám – Vy nám.

br. Lomecký – vysvětlil plnění příjmů a výdajů. 
Probíhající diskuze svědčí o úpadku, vyzval k hledání vlastních zdroje vlastní pílí.

ses. Moučková  
ČOS, je „nás všech“. 
Rada br. Schovancovi – zdravotní pojišťovny hradí členské příspěvky, je možné požádat o jejich proplacení, pokud si náš kterýkoliv člen nemůže dovolit uhradit Kč 500 či Kč 200/ rok.

ses. Toncarová  
Vyzvala k dobré a kvalitní práci, za kterou jsou rodiče ochotni zaplatit i vyšší částky.


Návrh usnesení:
Výbor ČOS schvaluje návrh rozpočtu ČOS – hlavní činnost za rok 2017 – varianta 2 /výše členských spolkových příspěvků mládež a senioři 200,- Kč a dospělí 500,- Kč a rozdělení výnosu z členských spolkových známek 25% ČOS, 15% župy a 60% jednoty/

Hlasování:     pro:      49
          proti:         19
          zdržel se:     8  
Návrh byl přijat.




br. Juřena - pokračování v diskuzi O NÁVRHU ROZPOČTU PŘÍJMŮ 2017 – Sletová známka

Předsednictvo ČOS navrhuje zařazení sletové známky 2017, 2018 jako členskou známku 
a 100 % jejich hodnoty ponechat na ústředí pro zajištění vlastních zdrojů financování sletu a sletových akcí.  
Jedná se o důležité zvýšení vlastních zdrojů, v předložené tabulce příjmů je zahrnuto.

br. Svoboda  
Sletová známka je součástí vyrovnaného rozpočtu ČOS. Vždy ve sletovém roce je zvýšený příjem. Jedná se o určitou investici. Slet není možné omezovat pouze na vystoupení v Edenu. Je potřeba prezentace na krajích oblastních sletů. Ses. starostka je velmi schopná v získávání finančních prostředků, ale důležité je mít také vlastní zdroje. Slet je přínosem pro celou organizaci. 
Dobrovolná sletová známka není řešením. Návrh je – sletová známka jako povinná. Je velmi důležité tento návrh podpořit! Je jen na nás jak budeme SLET prezentovat. Poprosil o podporu návrhu.

Diskuze 

Technická připomínka – splatnost faktur za odebrané členské známky zaplatit do 3 týdnů.

ses. Moučková 
Doplnila, že není problém termín splatnosti faktur za členské známky upravit – P ČOS rozhodne o úpravě.

Návrh usnesení:
Výbor ČOS schvaluje návrh rozpočtu ČOS – zařadit sletovou známku jako součást členské známky pro rok 2017 a 2018 ve výši 50,- Kč, 100% pro XVI. všesokolský slet.

Hlasování:     pro:      48
          proti:         16
          zdržel se:     11  
Návrh byl přijat.  
Přítomno 75

ses. Moučková poděkovala za to, že situace vnímána, tak jak je vnímána. Děkuje za pocit sounáležitosti.

Projednáván materiál – změny, které provedlo P ČOS zasedání dne 25. 11. 2016 oproti materiálům, které byly rozeslány v řádném termínu  
okomentovala ses. Dvořáková

Návrh usnesení:
Výbor ČOS schvaluje návrh rozpočtu ČOS na rok 2017 – hlavní činnost vyrovnaný v příjmové a výdajové části ve výši 110 308 000,- Kč

Hlasování:     pro:      70
          proti:           0
          zdržel se:       1  
Návrh byl přijat.  
Technická připomínka

ses. Kučerová 
Požádala o zpracování vysvětlujícího dopisu, který odůvodní předchozí schválené návrhy.

br. Juřena  
3 usnesení budou v zápise


Diskuse 

ses. Rezková  
Vyzvala k zapojení se do činnosti v krajských výborech, které mají velký význam při rozdělování finančních prostředků a přidělování grantů. Zopakovala možnost využívat příspěvky zdravotních pojišťoven na členské příspěvky.  
Poděkovala za podporu, která se dostavila na výzvu týkající se zaplacení pokuty – Sokolovna Vlkov.

br. Sosnovec – podpora podvojného účetnictví 
Prezentoval bezplatnou nabídku softwaru KOPR – jedinou podmínkou je starosta župy či jednoty se zaváže, že bude využíváno pouze pro sokolskou činnost  
Heslo pro komunikaci: SOKOL  
Slet – rozpočet – bylo by dobré udělat hrubý rozpočet sletu 

br. Těšitel – rozpočet sletu je v kompetenci Sletového týmu

Průběh plnění hospodářské činnosti Tyršova domu v roce 2016 – br. Lomecký

br. Lomecký na úvod informoval o zavedení EET.  
Dále okomentoval předložený přehled hospodaření Tyršova domu za období 1 – 10/2016. 
6 let vykonává funkci činovnickou bezúplatně, po dobu fungování veškerou činnost, kterou pro TD a hnutí vykonává je dobrovolná – komentář k organizačnímu řádu.

V ČOS bere na vědomí průběh plnění hospodářské činnosti TD za období 1-10/2016.

Hlasování:     pro:      70
          proti:           0
          zdržel se:       0  
Návrh byl přijat.

Schválení plánu hospodářské činnosti Tyršova domu pro rok 2017 – br. Lomecký

V ČOS schvaluje plán hospodářské činnosti TD na rok 2017 v příjmové i výdajové části.

Hlasování:     pro:      70
          proti:           0
          zdržel se:       0  
Návrh byl přijat.


7\.   Zpráva Kontrolní komise ČOS – br. Materna

V ČOS bere na vědomí Zprávu Kontrolní komise.

Hlasování:     pro:      70
          proti:           0
          zdržel se:       0  
Návrh byl přijat.

I. část 2. zasedání V ČOS byla ukončena ve 22:00 hod.

II. část 2. zasedání V ČOS byla zahájena v 9.00 hod. dne 26.11.2016.


8\.   Schválení nových směrnic ČOS 

Organizační řád – ses. Moučková  
Byl předložen písemný materiál. 

Předložený Organizační řád byl zpracován ve spolupráci s právní firmou, je určen výhradně ústředí ČOS. Poslední připomínkové řízení proběhlo 4. 4. 2016.  
Je nezbytné schválit Organizační řád ČOS jako základ a následně zpracovat organizační řády jednotlivých programových útvarů, tak aby korespondovaly s Organizačním řádem ČOS.

Rozprava

Br. Mandát – zbytečnost některých funkcí 
Vyjádřil nesouhlas s funkcí vedoucího kanceláře ČOS, považuje ji za zbytečnou a nesouhlasí s přesouváním rozhodovacích pravomocí na jednotlivce. Rozhodovací pravomoc v organizačních a mzdových záležitostech P ČOS.

Reakce ses. Moučková  
Odůvodnila potřebu vzniku funkce vedoucího kanceláře ČOS i přenesení rozhodovacích pravomocí na jednotlivce – každý vedoucí by měl mít v kompetenci vybírat své podřízené (zaměstnance se kterými bude spolupracovat).

Technická poznámka  
br. Těšitel  
Jde o systémový krok – systémový návrh.

ses. Moučková  
Zmínila personální problematiku - nastupují mladí, nadějní a schopní lidé, kteří po krátké době odcházejí. Problém je v platových třídách. Vedoucí kanceláře musí být člověk s manažerskými schopnostmi, ekonomickým i právním smýšlením a bude obeznámen se sportovním prostředí a zároveň bude loajální a ochotný pro Sokol pracovat. Najít takového člověka bude velký problém.




Rozprava – pokračuje  
br. Schovanec  
Organizační řád se jednot týká, jednoty budou fungování ústředí financovat z peněz členů. Navrhuje odložit schválení, vytvořit podmínky pro župy a jednoty k podání připomínek.

Ses. Moučková nebylo rozesláno pozdě – dle Jednacího řádu V ČOS – 14 dní předem, problém není v rozeslání materiálu, ale v čase, kdy jednotlivci (vyslanci) e-mail s materiály otevřou.

br. Juřena platy jsou hrazeny z dotace z MŠMT nikoliv ze členských příspěvků.

br. Švaříček – chyby v řádu  
Upozornil na drobné technické – články jsou opsané ze stanov, není třeba duplovat, chybí rozhodčí komise, místostarosta – jednatel zástupnost, definovat ústřední školu, TD

ses. Moučková poděkovala, za připomínky a navrhla, odložení schválení materiálu. Organizační řád předložit výhradně vyslancům k vyjádření a připomínkám, které budou projednány v dohodovacím řízení. Výsledný materiál bude předložen opětovně V ČOS.

Technická poznámka  
br.  Müller – podpořil funkci vedoucího  - z vlastní zkušenosti

br. Mička – podpořil vznik funkce (koordinace, vytvoření protokolu ČOS, reprezentace, zájmy ČOS)

V ČOS odkládá schválení Organizačního řádu ústředí ČOS

Hlasování:     pro:      69
          proti:           0
          zdržel se:       1  
Návrh byl přijat.

V ČOS ukládá vyslancům sokolských žup ve Výboru ČOS poslat písemné připomínky k Organizačnímu řádu ústředí ČOS předkladateli – ses. Haně Moučkové – 
v termínu do 31.1.2017.

Adresa k předložení připomínek: tbrchelova@sokol.eu

9\.   Tisk a propagace ČOS – br. Zuzaňák, br. Vlk

Zpráva o propagaci – br. Zuzanák  
Bez materiálu.  
Informoval o možnosti zakoupit si nástěnné kalendáře na rok 2017 v prodejně ČOS. Tématem kalendáře je 155 let Sokola – což je i hlavní téma na rok 2017. 

Zpráva o tisku a ediční činnosti ČOS – br. Otáhal  
Byl předložen písemný materiál.

Redakční rada a Ediční rada byla schválena ve složení:
předseda: Jakub Otáhal  
členové: Zdeněk Kubín, Zdeněk Bartůněk, Vanda Marušová, Martin Chlumský, Vítek Perun, Anna Jurčičková, Dominika Dušková, Jaromír Kučera

Časopis Sokol  
V letošním roce vychází časopis obdobnou formou jako v roce 2015, tzn. že první dva měsíce v čtvrtletí elektronicky (s výjimkou letního dvojčísla) a třetí měsíc každého čtvrtletí v tištěné podobě.  
Počet výtisků zůstal stejný, tedy 2000 kusů. Oproti předchozímu roku mírně vzrostl počet předplatitelů – na 113, zatímco v předchozím roce to bylo 88 předplatitelů. Vliv na nízký počet předplacených výtisků mají zřejmě dvě skutečnosti: 1) prostřednictvím žup má každá jednota dostávat jeden výtisk zdarma, 2) tištěná verze časopisu je dostupná v plném znění i v elektronické podobě.  
Metodické materiály v časopisu: v tištěném vydání je pravidelně příloha Metodické listy, od roku 2015 jsou kratší metodické materiály zařazovány i do elektronických vydání. Další vydávání Metodických listů tedy záleží i na tom, co finanční možnosti dovolí. Redakční rada se zabývala způsobem distribuce Metodických listů, především tím, jak je dostat více ke čtenářům, tedy cvičitelům. Proto od počátku roku 2016 byl  upraven systém distribuce Metodických listů, kdy se více počítá s jejich distribucí při vzdělávacích akcích Ústřední školy a Odboru všestrannosti pro cvičitele a trenéry. S obdobným způsobem počítáme i v roce 2017. Na zajišťování autorů metodických materiálů zveřejňovaných v Metodických listech se podílejí Odbor všestrannosti ČOS a Ústřední škola, byla využita i možnost přetisknout metodický materiál z publikací nakladatelství Grada (vybráno ve spolupráci s OV ČOS a ÚŠ ČOS, aby odpovídalo zájmu a potřebám sokolských cvičitelů). Úkolem do budoucna je zajištění a stabilizace autorského zázemí pro Metodické listy a včasné dodávání dohodnutých metodických materiálů. 
Vzdělavatelské listy: Ohlasy na tuto přílohu jsou příznivé, proto bychom rádi spolu se vzdělavatelským odborem v jejich vydávání pokračovali i v roce 2017, pokud to finanční (rozpočtová) situace dovolí. Jsou vydávány ve spolupráci se Vzdělavatelským odborem ČOS, který zajišťuje jejich obsahovou náplň, tisk je hrazen z rozpočtu Tisk a edice.  
Distribuce:
- Elektronické vydání na adresář objednatelů, na župy, dále je umístěno na webových stránkách a na facebooku; rovněž je zasíláno podle medialistu novinářům.
- Tištěné vydání je distribuováno na jednoty prostřednictvím žup a dále je rozesíláno na zhruba 100 tzv. V.I.P. adres (ministři a ministerstva, parlamentní a senátní výbory, předsedové Poslanecké sněmovny a Senátu, ČOV a další sportovní a společenské organizace, ČT atd.). Tištěná verze je využívána rovněž k propagaci.  
Činnost redakční rady: 
V průběhu roku 2016 došlo k obměně ve vedení Redakční – do Sjezdu ČOS byl předsedou rady bratr Těšitel, který byl na Sjezdu zvolen jednatelem ČOS, na přelomu léta a podzimu byl místo něj jmenován předsedou rady člen Předsednictva ČOS br. Jakub Otáhal.  
Redakční rada se scházela v podstatě každý měsíc (s výjimkou letní přestávky), projednávala jak aktuálně připravované vydání časopisu, tak rámcově číslo následující. Po Sjezdu se rada zatím sešla jednou, další její jednání je plánováno na prosinec a v dalším období pak každý měsíc či každý druhý měsíc (s výjimkou letních měsíců). Zastoupeny jsou všechny odborné útvary, které se i nad rámec svého pověření vyjadřují k časopisu ještě v podobě korektur.  
K obsahovému zaměření: V roce 2017 postupně začnou přibývat materiály věnované přípravám na XVI. všesokolský slet 2018. Tyto materiály budou připravovány především ve spolupráci s Odborem všestrannosti. Chceme pokračovat a rozšiřovat publikování metodických materiálů v elektronické verzi, přičemž může být využita neformální spolupráce s nakladatelstvím Grada (viz část Ediční činnost) přetiskováním některých metodických částí z jejich odborných publikací. V metodické části se chceme věnovat i ekonomickým tématům, která mohou jednoty zajímat.

Ediční činnost  
V roce 2016 byly vytištěny dvě publikace, další dvě se připravují k tisku. Vytištěny byli nová vydání publikací, které patří k základním učebním textům (Svaly člověka a Pedagogiky a psychologie – v současnosti v tisku). Jedna publikace se připravuje do tisku ve spolupráci s nakladatelstvím Grada (publikace Parkour autora br. Milana Hybnera). Další z připravovaných publikací je Rok v hodinách předškolních dětí, u níž je vysoká finanční náročnost. Není v současných finančních možnostech tuto publikaci vydat vlastními silami. Proto zjišťujeme možnosti spolupráce s nakladatelstvím Grada, která by vydání umožnila. U této publikace již je dořešen způsob vypořádání autorských práv u citovaných říkanek a písniček k jednotlivým cvičením, zbývá dopracovat některé technické detaily. 
Co se týče financí na edici, hledáme cesty, jak tuto situaci řešit. Určité možnosti se rýsují v možnosti spolupráce s nakladatelstvím Grada.  
Spolupráce s nakladatelstvím Grada byla zatím spíše neformální, bez finančních plnění, v jednom případě se ale již jedná o spolupráci na smluvním základě. V neformální části této spolupráce se konkrétně jednalo o jejich souhlas využít jednu z publikací (Strečink na anatomických základech) pro naplnění Metodických listů a zároveň dojednání slevy pro ty zájemce, kteří by tuto knížku si chtěli pořídit. Do konce letošního roku trvá možnost obdobné slevy na všechny tituly nakladatelství. Rýsuje se možnost, že některé naše publikace, které mají předpoklad k širšímu uplatnění na knižním trhu, budou vydány ve spolupráci s Gradou. Prvním takovýmto případem je již zmíněná publikace Parkour, při níž část nákladů nese ČOS (náklady na ilustrace a odběr a v souvislosti s tím získání určité množství výtisků v ceně nákladů, a závazek odebrat do naší prodejny 190 výtisků). Naše náklady jsou tedy výrazně nižší, než kdybychom publikaci vydali sami, přičemž se počítá s tím, že tyto vynaložené prostředky se vrátí prodejem. Tato spolupráce má i vedlejší propagační efekt – na titulech vydávaných společně s Gradou bude výrazně uvedeno logo Sokola a to, že vydáno ve spolupráci; tyto knihy se dostanou i na pulty knihkupectví. 
Po realizaci tohoto prvního našeho společného projektu vyhodnotíme přínosy této spolupráce. Pokud bude trvat zájem ve spolupráci pokračovat, chtěli bychom takto vydat i již zmíněnou publikaci Rok v hodinách RDPD. Zájem o toto téma je, nyní je potřebné dořešit již zmíněné technické záležitosti

Rozpočet časopisu a ediční činnosti  
V roce 2016 byl dodržen s menšími úsporami; u časopisu je čerpání průběžné a potvrzuje se, že plán odpovídal realitě (menší úspora, k níž přispělo i předplatné). U ediční činnosti byl pro rok 2016 rozpočet ve stejné výši jako v roce 2015 (kdy byl ale oproti předchozímu roku výrazně snížen a byl v podstatě vyčerpán). 
Od roku 2013, kdy bylo obnoveno vydávání tištěného časopisu, tiskárna držela ceny na stejné výši. Pro rok 2017 ale již avizovala zvýšení ceny u tisku Metodických listů a Vzdělavatelských listů. Dosavadní výše rozpočtu časopisu podle všeho umožní pokračovat v jejich vydávání, ale při přísném dodržování jejich rozsahu a případně při snížení počtu tištěných výtisků těchto příloh (a v souvislosti s tím jejich šíření ve větší míře elektronickou formou).  
Rozpočet časopisu by tak měl být pro rok 2017 minimálně zachován v obdobné výši jako v roce 2016 (celkem 450 000,-). 
Rozpočet edice, pokud bude zachován ve výši let 2015 a 2016, umožní vydání jedné či dvou publikací (v závislosti na jejich rozsahu). 
Redakční a ediční rada se pravidelně zabývá rozpočtovou situací a hledá možnosti, jak za současné rozpočtové situace ulehčit rozpočtu, aniž by došlo ke snížení kvantity i kvality činnosti v této oblasti.

V ČOS bere na vědomí Zprávu o tisku a ediční činnosti ČOS.

Rozprava  
Žádné příspěvky do rozpravy.


10\.  Zprávy programových útvarů ČOS
     
Odbor všestrannosti ČOS – ses. Kocmichová , br. Svoboda
[Byl předložen písemný materiál.](https://drive.google.com/open?id=0B0w6gDorCVUkNDVQNW5TS21CaktYWG9VVElFU3RFUFF0cThF)

ses. Kocmichová  
okomentovala předložený materiál

Zpráva o přípravách XVI. všesokolského sletu 2018 – br. Svoboda
[Byl předložen písemný materiál.](https://drive.google.com/open?id=0B0w6gDorCVUkd1BWMUxFdWdxY2xsbG1SR2JORVF3V1h4R1JB)

br. Svoboda  
okomentoval předložený materiál  
poděkoval za schválení sletové známky

V ČOS bere na vědomí zprávy Odboru všestrannosti ČOS.

Odbor sportu ČOS – br. Syrový
[Byl předložen písemný materiál.](https://drive.google.com/open?id=0B0w6gDorCVUkd3NEbm5wYUxUdHhjVlhxank0ZzRBLWR0TFJZ)

Br. Syrový  
okomentoval předložený materiál  
zmínil akci ME 2016 v canicrossu – pořadatel Sokol Maxičky a další významné soutěže 
ČOS probíhající v těchto dnech: Velká cena Sokola – Žižkovský pohár v rokenrolu mládeže a dospělých – Sokol Kampa, Sokol Grand Prix dospělých ve sportovní gymnastice – Sokol Brno I  
vyjádřil se k finanční situaci ČOS a rozpočtu odboru sportu  
upozornil na graf v předsálí 
zmínil úspěšné sportovce na olympijských hrách – 6 zástupců  
jménem předsednictva odboru sportu poděkoval za spolupráci

V ČOS bere na vědomí zprávu Odboru sportu ČOS v předloženém znění.

Vzdělavatelský odbor ČOS – br. Mička
[Byl předložen písemný materiál.](https://drive.google.com/open?id=0B0w6gDorCVUkcjBPdmhydHpJbnpmelpCLWwtcXJCaERiaDdB)

Br. Mička  
Okomentoval předložený materiál a poděkoval za chválení navrženého rozpočtu na rok 2017.
 
V ČOS bere na vědomí zprávu Vzdělavatelského odboru ČOS v předloženém znění.

10\.  Zpráva Ústřední školy ČOS - ses. Kocmichová
[Byl předložen písemný materiál.](https://drive.google.com/open?id=0B0w6gDorCVUkc2VnLWJ6d2gwZnZXZy0xamdsc0VpbjBMZ2Z3)

Ses. Kocmichová
- okomentovala předložený materiál
- akce běží dle termínové listiny, jsou kvalitně připravené a účastníci jsou spokojeni
- ucebna.sokol.eu
- snaha získat autorizaci NSK, ČOS zastupují od července 2016 br. Chlumský a br. Nemrava
- pozice člena představenstva poděkovala za spolupráci

V ČOS bere na vědomí zprávu Ústřední školy ČOS v předloženém znění.

Ses. Moučková – návrh usnesení sjezd uložil výboru ČOS připravit

Výbor ČOS schvaluje pracovní tým pro přípravu XVI. všesokolského sletu ve složení:
předsedkyně – Hana Moučková, starostka ČOS  
členové – Josef Těšitel, jednatel ČOS, Petr Svoboda, náčelník OV ČOS, Lenka Kocmichová, náčelnice OV ČOS, Petr Syrový, předseda OS ČOS, Zdeněk Mička, vzdělavatel ČOS, Jiří Juřena, člen P ČOS, Karin Dvořáková, odd. PaR, Martin Zuzaňák či Martin Vlk, členové 
P ČOS a Věra Nosková, odd. propagace ČOS a souhlasí s rozšířením týmu dle aktuálních potřeb.

Hlasování:     pro:      60
          proti:           0
          zdržel se:       0  
Návrh byl přijat.


11\.  Spolkový rejstřík – br. Těšitel  
Byl předložen písemný materiál.

Do spolkového rejstříku byly dle nové legislativy první jednoty zapsány v červenci 2014. Na ČOS je již podáno 925 návrhů na doplnění údajů do spolkového rejstříku, což je 80,93 % pobočných spolků ČOS. Zapsáno je 901, což je 78,65%. 24 pobočných spolků je u MS v Praze k zápisu.
 V přiložené tabulce je stav předávání návrhů od jednotlivých žup k 10. 11. 2016. 


Pokud jde o samotné župy, je proveden zápis u 39 žup a chybí zapsat poslední 3 župy (Podbělohorská, Sladkovského, Krušnohorská).

V jednotách a župách proběhly volební valné hromady a v případě změn činovníků je nutné provést i změnu ve spolkovém rejstříku. K aktualizaci údajů byla v červenci 2016 vypracována metodika pro zápis změn, schválená P ČOS a rozeslána do žup. Tato metodika včetně příloh je i vyvěšena na sokolském webu.

V září došlo k úpravě systému oběhu podkladů na ČOS – kontrola předložených dokladů, podpisy statutárních zástupců, ověření jejich podpisů a předložení na Městský soud tak, že od zaevidování návrhu podatelnou ČOS musí být tyto na Městský soud v Praze doručeny do 14 pracovních dnů. Za toto zodpovídá br. Miroslav Vrána – organizační oddělení ČOS.

Žádáme všechny pobočné spolky, které ještě nezajistily aktualizaci údajů do spolkového rejstříku, aby tak v co nejkratším termínu učinily a podklady zaslaly na ČOS nejdéle do 31. 12. 2016. 

Návrh usnesení:

Výbor ČOS bere na vědomí zprávu o spolkovém rejstříku.

Výbor ČOS ukládá Sokolským župám Sokolským župám – Podbělohorské, Krušnohorské-Kukaňově a Sladkovského podat návrh zápisu změn do spolkového rejstříku na podatelnu ČOS.

Výbor ČOS ukládá Sokolským župám, u kterých chybí zápisy T.J. Sokol do spolkového rejstříku, podat návrh zápisu změn do spolkového rejstříku na podatelnu ČOS. U jednot které tuto povinnost nesplní, učinit kroky k jejich zrušení.                           

Hlasování:     pro:      62
          proti:           0
          zdržel se:       0  
Návrh byl přijat.





Výbor ČOS schvaluje termíny pro předkládání:
- statistických údajů k 1. 1. 2017 Včetně jmenných seznamů členské základny dle požadavků  
MŠMT                               31. 3. 2017
- registrace odborů všestrannosti            28. 2. 2017
- registrace sportovních oddílů              28. 2. 2017
- výkaz vzdělavatelské činnosti jednot a žup 28. 2. 2017

Hlasování:     pro:      64
          proti:           0
          zdržel se:       0  
Návrh byl přijat.

12\.  Správa majetku, změny majetkoprávních vztahů za uplynulé období
– ses. Moučková  
Písemný materiál vyvěšen v předaulí.

Informovala o Centrálním pojištění odpovědnosti za způsobenou škodu, pojištění odpovědnosti trenérů a cvičitelů a pojištění úrazu. Pojištění úrazu o odpovědnosti přechází pod pojištění ČOV. Jakmile bude smlouva uzavřená, bude rozeslána a zveřejněna na webových stránkách ČOS. 

Aktuální informace k majetkovým daním:
Daň z nabytí nemovitých věcí od 1. 11. 2016
(dříve daň z převodu nemovitostí)

Darovací dani spolu s daní dědickou a daní z převodu nemovitosti se dřív věnoval zvláštní zákon. Od roku 2014 patří předmět darovací daně pod daň z příjmů jako bezúplatný příjem a platí pro něj také sazba daně z příjmů – fyzické osoby platí patnáct procent, právnické osoby devatenáct procent z hodnoty daru. 
Poplatníkem daně z nabytí nemovitých věcí je od 1. 11. 2016 vždy nabyvatel. Změna osoby poplatníka zároveň odstraňuje institut ručení.  
Novelou zákonného opatření o dani z nabytí nemovitých věcí se začínáme řídit od 1. listopadu 2016. 
změny:
1\. v osobě poplatníka této daně  
2\. změny týkající se předmětu daně 
3\. změny týkající se základu daně a 
4\. osvobození od daně.

 
Dne 5. srpna 2016 byl ve Sbírce zákonů vyhlášen zákon č. 254/2016, kterým se mění zákonné opatření Senátu č. 340/2013 Sb., o dani z nabytí nemovitých věcí. Tato novela nabývá účinnosti dnem 1. 11. 2016.

 Rozhodným dnem pro aplikaci příslušného znění zákona je okamžik vzniku daňové povinnosti, tedy den nabytí vlastnického práva k nemovité věci. Pokud daňová povinnost vznikla přede dnem nabytí účinnosti novely, postupuje se dle původního znění zákonného opatření, tj. před novelou. Změny zakotvené v novele se budou týkat až případů, kdy k nabytí vlastnického práva k nemovité věci dojde od 1. 11. 2016.
 
U nabytí vlastnického práva k nemovitým věcem zapisovaným v katastru nemovitostí je v nejčastějších případech (kupní, směnné smlouvy) rozhodným dnem den právních účinků vkladu do katastru nemovitostí a k nemovitým věcem nezapisovaným do katastru nemovitostí je to potom den nabytí účinnosti smlouvy.
 
V praxi to bude znamenat, že pokud podáte návrh na vklad práva z kupní nebo směnné smlouvy do katastru nemovitostí do 31. 10. 2016 (a nejste dohodnuti, že daň zaplatí kupující), zaplatí daň převodce (prodávající) a nabyvatel (kupující) bude ručitelem. Pokud návrh na vklad práva do katastru nemovitostí podáte od 1. 11. 2016, řídíte se již novou právní úpravou a daň zaplatí nabyvatel (tedy kupující).

Nabývá-li se vlastnické právo k nemovité věci rozhodnutím orgánu veřejné moci, nabývá se dnem, který je v tomto rozhodnutí určen. Není-li v rozhodnutí takový den určen, nabývá se dnem právní moci rozhodnutí příslušného orgánu (např. zrušení a vypořádání podílového spoluvlastnictví soudem).  
1\. Změna týkající se osoby poplatníka daně  
Poplatníkem daně z nabytí nemovitých věcí je vždy nabyvatel. Novelou zákonného opatření došlo ke sjednocení osoby poplatníka daně z nabytí nemovitých věcí v osobě nabyvatele. Změna osoby poplatníka zároveň odstraňuje institut ručení. 
2\. Změny týkající se předmětu daně  
Změna koncepce zdanění nabytí inženýrských sítí  
Zdanění nově podléhá pouze úplatné nabytí vlastnického práva k budově podle katastrálního zákona (§ 2 písm. l), která je částí inženýrské sítě, nebo nabytí spoluvlastnického podílu na takové budově. Zdanění tak nově nepodléhá nabytí těch částí inženýrských sítí, které nejsou budovou podle katastrálního zákona (např. nabytí vodovodního a kanalizačního potrubí). 
Rozšíření předmětu daně na případy prodloužení práva stavby  
Nově se za nabytí vlastnického práva k nemovité věci, které podléhá zdanění daní z nabytí nemovitých věcí, považuje i prodloužení doby, na kterou je právo stavby zřízeno. 
Změny týkající se zdanění v případě přeměny právnických osob  
Vynětí z předmětu daně z nabytí nemovitých věcí se nově netýká případů nabytí vlastnického práva k nemovité věci při převodu jmění na společníka. V případech převodu jmění na společníka, podle § 337 a násl. zákona č. 125/2008 Sb., o přeměnách obchodních společností a družstev, je-li v majetku obchodní společnosti nebo družstva nemovitá věc, je nabytí vlastnického práva k této nemovité věci nově předmětem daně z nabytí nemovitých věcí. 
3\. Změny týkající se základu daně  
Určení základu daně v případě směny nemovitých věcí  
V případě směny nemovitých věcí: 
se při určení sjednané ceny za nabývanou nemovitou věc nepřihlíží k hodnotě pozbývané nemovité věci, za sjednanou cenu se považuje pouze případný doplatek či jiné poskytnuté plnění (např. úhrada dluhu za prodávajícího),
  srovnávací daňovou hodnotou je částka odpovídající 100 % směrné hodnoty nebo zjištěné ceny,
   je-li ale nabývací hodnotou výlučně sjednaná cena (tj. v případě nabytí vlastnického práva k nemovité věci z majetku nebo do majetku územního samosprávného celku, dobrovolného svazku obcí nebo Regionální rady regionu soudržnosti), je součástí sjednané ceny i hodnota pozbývané nemovité věci.  
Rozšíření možnosti použití směrné hodnoty  
Možnost použití směrné hodnoty je nově rozšířena také na případy nabytí vlastnického práva k pozemku, na kterém není trvalý porost s výjimkou náletových dřevin či živého plotu, a zároveň na něm není zřízena stavba s výjimkou oplocení nebo zpevněné plochy do výměry 25 m2 a k němuž není zřízeno právo stavby. 

4\. Změny týkající se osvobození od daně

Zavedení úplného osvobození nabytí nemovitých věcí územními samosprávnými celky  
Nově je od daně z nabytí nemovitých věcí osvobozeno nabytí vlastnického práva k nemovité věci územními samosprávnými celky nebo dobrovolnými svazky obcí, a to vždy, kdy dochází k nabytí vlastnického práva k nemovité věci do majetku územního samosprávného celku či dobrovolného svazku obcí.
 V souvislosti s uvedenou změnou nemají územní samosprávné celky a dobrovolné svazky obcí povinnost podávat daňové přiznání. 

Pro jednotlivé konkrétní případy manipulace s nemovitým majetkem je třeba nastudovat znění zákona. Výše uvedené údaje jsou pouze informativní k aktuálnímu stavu daňových zákonů.


V ČOS bere na vědomí zprávu o správě majetku a změnách majetkoprávních vztahů za uplynulé období a zprávu o pojištění.


13\.  Sokolská vyznamenání – br. Kramoliš

Požádal o včasné zasílání návrhů na udělení medailí.

Návrh na hlasování o udělení stříbrných medailí en bloc:
V ČOS schvaluje hlasování o udělení stříbrných medailí en bloc.

Hlasování:     pro:      65
          proti:           0
          zdržel se:       0  
Návrh byl přijat.

Předsednictvo ČOS navrhuje Výboru ČOS udělení stříbrné medaile ČOS sestrám a bratřím:

1\. Mgr. Petra ŠIKÝŘOVÁ, 78 let, T. J. Sokol Hostivař, SŽ Jana Podlipného  
2\. Ing. Luděk BARTÁK, 79 let, T. J. Sokol Hostivař, SŽ Jana Podlipného  
3\. Doc.PhDr. Josef MLYNAŘÍK Csc, 85 let, T. J. Sokol Plzeň-Skvrňany, SŽ Plzeňská  
4\. Ing. Miroslav VRÁNA, 73 let, T. J. Sokol Pražský, SŽ Pražská-Scheinerova  
5\. Věra BICANOVÁ, 85 let, T. J. Sokol Pražský, SŽ Pražská-Scheinerova  
6\. Mgr. Eliška ŠRUBAŘOVÁ, 71 let, T. J. Sokol Brno-Královo pole, SŽ Dr. Jindry Vaníčka  
7\. Libuše DUTNAROVÁ, 91 let, T. J. Sokol Pankrác, SŽ Pražská-Scheinerova


Návrh usnesení:
V ČOS schvaluje udělení stříbrných a zlatých medailí ČOS dle předloženého návrhu.

Hlasování:     pro:      65
          proti:           0
          zdržel se:       0  
Návrh byl přijat.


Návrh na cenu A. Hudce - Br. Mička

Požádal o propagaci ceny ČOS fair play a zasílání návrhů na udělení ceny průběžně po celý rok.  
Návrhy na udělení ceny předkládat v souladu se statutem tohoto ocenění

P ČOS na základě návrhu komise pro udílení Ceny ČOS fair play A. Hudce doporučuje V ČOS udělit sokolskou cenu fair play A. Hudce  za rok 2016: 

dorostence Kristýně Bedlekové, T. J.Sokol Jaroměř, SŽ Podkrkonošská

Návrh usnesení:
V ČOS schvaluje udělení ceny A. Hudce dle předloženého návrhu.

Hlasování:     pro:      66
          proti:           0
          zdržel se:       0  
Návrh byl přijat.

14\.  Schválení usnesení

Předseda návrhové komise předložil návrhy usnesení 

Výbor ČOS schvaluje:
1\. Složení mandátové komise pro 2. zasedání V ČOS.  
2\. Složení návrhové komise pro 2. zasedání V ČOS.  
3\. Program jednání 2. zasedání V ČOS včetně navržených změn a doplnění. 
4\. Zprávu starostky ČOS  
5\. Aby další jednání s návrhem postupu ve věci insolventního řízení společnosti SAZKA a.s.
/SALEZA a.s./ a případné škody způsobené České obci sokolské bylo nadále prováděno jen na základě podkladů od zástupce ČOS ve společnosti SAZKA a.s. /SALEZA a.s./ panem 
JUDr. Ing. Petrem Bernátkem, který má na základě přístupu k materiálům společnosti SAZKA a.s. /SALEZA a.s. / v této věci možnost předkládat relevantní návrhy řešení  
6\. Návrh rozpočtu ČOS – hlavní činnost za rok 2017 – varianta 2 / výše členských spolkových příspěvků mládež a senioři 200,- Kč a dospělí 500,- Kč, a rozdělení výnosu z členských spolkových známek 25% ČOS, 15% župy a 60% jednoty/
7\. Sletovou známku jako součást členské známky pro rok 2017 a 2018 ve výši 50,- Kč , 100% pro XVI.všesokolský slet  
8\. Návrh rozpočtu ČOS na rok 2017 – hlavní činnost vyrovnaný v příjmové a výdajové části ve výši 110.308.000,- Kč  
9\. Plán hospodářské činnosti TD na rok 2017 v příjmové a výdajové části.  
10\. Udělení stříbrných a zlatých medailí ČOS dle předloženého návrhu.  
11\. Termíny pro předkládání 
-statistických údajů k 1. 1. 2017 Včetně jmenných seznamů členské základny dle požadavků MŠMT                 31. 3. 2017
-registrace odborů všestrannosti             28. 2. 2017
-registrace sportovních oddílů               28. 2. 2017
-výkaz vzdělavatelské činnosti jednot a žup  28. 2. 2017  
12\. Složení pracovního týmu pro přípravu XVI. všesokolského sletu ve složení:
předsedkyně – Hana Moučková, starostka ČOS  
členové – Josef Těšitel, jednatel ČOS, Petr Svoboda, náčelník OV ČOS, Lenka Kocmichová, náčelnice OV ČOS, Petr Syrový, předseda OS ČOS, Zdeněk Mička, vzdělavatel ČOS, Jiří Juřena, člen P ČOS, Karin Dvořáková, odd. PaR, Martin Zuzaňák či Martin Vlk, členové P ČOS a Věra Nosková, odd. propagace ČOS

V ČOS bere na vědomí:
1\. Zprávu o kontrole plnění usnesení z 11. Sjezdu ČOS  
2\. Čerpání rozpočtu hlavní činnosti ČOS.za období 1-10 2016  
3\. Průběh plnění hospodářské činnosti TD za období 1-10 2016  
4\. Zprávu Kontrolní komise ČOS.  
5\. Zprávu Odboru všestrannosti ČOS 
6\. Zprávu Odboru sportu ČOS 
7\. Zprávu Vzdělavatelského odboru ČOS 
8\. Zprávu Ústřední školy ČOS 
9\. Zprávu o spolkovém rejstříku 
10\. Zprávu o správě majetku a změnách majetkoprávních vztahů za uplynulé období a zprávu o pojištění.  
11\. Zprávu o propagaci ČOS  
12\. Zprávu o tisku a ediční činnosti ČOS 
13\. Zprávu o spolkovém rejstříku.

Výbor ČOS ukládá:

1\. P ČOS aktualizovat Směrnici k sokolské symbolice č.1/ 2008 do 30. 4. 2017

2\. Sokolským župám – Podbělohorské, Krušnohorské-Kukaňově a Sladkovského podat návrh zápisu změn do spolkového rejstříku na podatelnu ČOS do 20.12.2016         odp. starostové žup
     
3\. Sokolským župám, u kterých chybí zápisy T.J. Sokol do spolkového rejstříku, podat návrh zápisu změn do spolkového rejstříku na podatelnu ČOS. U jednot, které tuto povinnost nesplní, učinit úkony k jejich zrušení do 20.12.2016                      odp. starostové jednot a žup  

4\. P ČOS informovat T.J. Sokol o změně výše členských spolkových známek a rozdělení podílu z výnosu členských spolkových známek / včetně sletové / se zdůvodněním tohoto rozhodnutí Výboru ČOS

5\. P ČOS připravit návrh rozpočtu XVI. všesokolského sletu pro jarní Výbor ČOS 2017

6\. P ČOS vypracovat harmonogram plnění usnesení z 11. Sjezdu ČOS a předložit jej jarnímu zasedání Výboru ČOS 2017

7\.  P ČOS prověřit možnosti čerpání dotací z Ministerstev kultury a pro místní rozvoj

8\. vyslancům sokolských žup ve Výboru ČOS poslat písemné připomínky k Organizačnímu řádu ústředí ČOS předkladateli – sestře Haně Moučkové – v termínu do 31. 1. 2017

Výbor ČOS odkládá:
1\. schválení Organizačního řádu ústředí ČOS

Usnesení z 2. zasedání Výboru ČOS konaného ve dnech 25. – 26. listopadu 2016.

Hlasování:     pro:      60  
proti:           0  
nehlasoval:      1

Usnesení z 2. zasedání Výboru ČOS ze dnů 25. – 26. listopadu 2016 bylo přijato.  
Toto hlasování se týká pouze bodů (modře vyznačených) o kterých nebylo hlasováno v průběhu zasedání. Výsledky jednotlivých hlasování jsou zapsány u konkrétních bodů programu V ČOS



Zasedání bylo ukončeno ve 11.45 hod.



Za návrhovou komisi – Jiří Růžička …………………………………………..




……………………………                             …………………………….  
Josef Těšitel                                Ing. Hana Moučková  
jednatel ČOS                                 starostka ČOS
