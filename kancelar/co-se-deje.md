---
layout: page
nazev: Co se děje na župě
---

všem členům předsednictva a KK SŽ Barákovy,  
všem vyslancům tělocvičných jednot SŽ Barákovy  

Praha 5. 4. 2017

Vážená sestro, vážený bratře, v souladu se stanovami ČOS

Předsednictvo Sokolské župy Barákovy svolává

## Valnou hromadu

### Sokolské župy Barákovy

na úterý 25. dubna 2017

do zasedací místnosti - župní kanceláře

Zenklova 2/37, 180 00 Praha – Libeň

se zahájením v 17:00 hod.

(Prezence bude probíhat od 16:30 hod.)

### Program valné hromady:

1. Zahájení
2. Volba: komisí (mandátové, návrhové), zapisovatele a ověřovatelů zápisu a usnesení
3. Zpráva mandátové komise o počtu přítomných
4. Schválení programu valné hromady
5. Kontrola plnění usnesení z minulé valné hromady
6. Zprávy odborných útvarů župy za uplynulé období:  
  a) zpráva starosty o činnosti župy a podněty k činnosti na příští období  
  b) zpráva I. místostarostky o hospodaření župy za rok 2016, návrh rozpočtu a klíče pro rozdělování dotace TVZ v roce 2017, schválení uzávěrky 2016  
  c) zpráva hospodáře o rozdělených dotacích a grantech v minulém období, předpoklad roku 2017  
  d) zpráva odboru všestrannosti župy a plán činnosti na příští období  
  e) zpráva odboru sportu a plán činnosti na příští období  
  f) zpráva vzdělavatelského odboru a plán činnosti na příští období  
  g) zpráva jednatele o významných událostech v Sokole, informace z ústředí  
  h) zpráva kontrolní komise  
7. Kooptace člena KK župy
8. Schválení Organizačního řádu župy
9. Diskuse
10. Návrh a schválení usnesení valné hromady župy
11. Zakončení

Valné volební hromady mají právo a povinnost se zúčastnit dle Stanov ČOS vyslanci tělocvičných jednot, členové Předsednictva a KK Sokolské župy Barákovy.

Svoji účast potvrďte prosím předem mailem kanceláři župy: zbarakova@zbarakova.cz

Těšíme se na Vaši účast.

Se sokolským pozdravem „Nazdar!“

Jan Firbas v.r.  
starosta SŽ Barákovy

Jakub Otáhal v.r.  
jednatel SŽ Barákovy

---

Členské známky odeberte prosím nejpozději do 25. dubna 2017!

<!-- 
# Slovo starosty

Vážené sestry, vážení bratři!

Rok 2016 byl pro nás, sokoly na úrovni jednot, žup a ústředí ČOS rokem hlavně pracovním. Na základě platnosti ustanovení nového Občanského zákoníku se pro nás mění i registrace a pro jednoty vznikla povinnost zaregistrovat se do konce roku 2016. Mnohé jednoty toto už mají vyřízené a já jim za jejich zodpovědný přístup děkuji. Bohužel přes mnohé výzvy a nabídku pomoci některé jednoty nereagují a hrozí jim, že nejen že nebudou moci dostávat žádné dotace od ČOS ani jiných institucí, ale mohou být ze zákona i zrušeny. A to bych si, věřte mi, nepřál a možná by byli zklamaní i mnozí členové v těchto jednotách. Apeluji proto na vás, opozdilce: neváhejte a [urychleně registraci proveďte](http://sokol.eu/obsah/5928/spolkovy-rejstrik-metodika-a-vzory) - čas se krátí!

V letošním roce také proběhly na všech úrovních volby. Jsem rád, že mohu předat poděkování bývalé starostky ses. Papírníkové Jurečkové odstoupenému předsednictvu župy a všem činovníkům a cvičitelům v jednotách  župy za jejich práci  a zároveň poděkovat i jí za její práci na župě ve funkci starostky v tříletém volebním  období. Neloučíme se však úplně - zůstává s námi pracovat v předsednictvu župy a v majetkové komisi. 

Do výborů našich jednot a KK, do [předsednictva naší župy](/kontakty.html#predsednictvo) i KK župy přišli noví lidé – nové posily. Všechny i touto cestou ještě jednou vítám a věřím, že společnými silami budeme plnit všechny úkoly, které jsou na nás kladeny jak na úseku tělocvičném a sportovním, tak na úseku kulturně-společenském a to ve smyslu našich sokolských stanov. Co tím chci říci? Aby činovníci v odboru všestrannosti, odboru sportu a vzdělavatelském odboru vzájemně spolupracovali a nezapomínali, že sokolská práce i dnes vychází z odkazu zakladatelů Sokola, Miroslava Tyrše a Jindřicha Fügnera.

Vážené sestry a bratři, v příštím roce dojde zřejmě i ke změně v počtu jednot naší župy, některé se sloučí a některé zaniknou pro nezájem a nečinnost. I to se bohužel stává. Ano, jsou jednoty aktivní, dobře fungující, ale jsou i takové, o kterých nevíme skoro nic, protože neudělaly ani to nejmenší – poslat na župu zápis z volebních valných hromad. Musím se ptát: proběhly zde vůbec valné hromady? 

Přátelé, je dobrým zvykem závěrem roku hodnotit uplynulé období. Jsem ve funkci starosty zatím krátce, ale přesto jsem měl možnost navštívit některé jednoty při oslavách výročí vzniku jejich jednoty nebo založení oddílu, kam jsme byli pozváni. Těmto jednotám děkuji za vzornou reprezentaci, které jsme byli přítomni. Ale děkuji i těm jednotám, jejich činovníkům, cvičitelům, trenérům a vedoucím oddílů, které jistě pracují obdobně a svou činností se mohou pochlubit.

V nastávajícím roce, roce 155. výročí vzniku spolku SOKOL v našich zemích, začnou přípravy na oslavy stého výročí vzniku samostatného Československa v roce 1918, u kterých nemohou sokolové chybět. Připravte se, prosím,  i vy v jednotách. Začnou také přípravy na  XVI. všesokolský slet v roce 2018. Věřím, že se opět v mnoha jednotách  bude nacvičovat tak jako v minulosti a budeme se společně potkávat na cvičební ploše.

Vážené sestry, vážení bratři! Nečeká nás jen práce, ale také spousta radosti v sokolské pospolitosti. A tak mi dovolte popřát Vám všem do nového roku hodně zdraví, spokojenosti, sportovních i osobních úspěchů. A těším se na dobrou, přátelskou spolupráci s Vámi všemi!

Se sokolským „Nazdar!“

Jan Firbas – starosta župy Barákovy
-->