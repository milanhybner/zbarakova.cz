<meta charset="utf-8">

**Trosečníci na sokoláku – příměstský tábor v Kralupech**


[**Fotogalerie**](https://photos.app.goo.gl/e8iwnL6KeQysLvXNA)

V týdnech od 22.7. až 26.7. a 19.8. až 23.8. 2019 proběhly dva turnusy příměstského sokolského táboru. Po dvou letech, v loňském roce se nekonal z důvodu rekonstrukce tělocvičny, se v každém z týdnů sešlo 33 dětí a 7 dospělých, aby společně strávily pět prázdninových dnů. Letošní tábor byl na téma " TROSEČNÍCIZE SOKOLÁKU." Tři týmy Žraloků, Tygrů a Jestřábů soutěžily v celotáborové hře s trosečnickou tématikou. Děti si vyzkoušely mnoho her a soutěžních disciplín, zúčastnily se olympiády a mnohé z nich seznámily s knižní postavou Robinsona Crusoe. V programu byl celodenní výlet do zábavně naučného parku Mirakulum v Milovicích a milá návštěva z kralupského útulku Lesan, která s sebou přivedla i své psí kamarády. K létu tradičně patří opékání buřtů a takto posilněni kluci a holky se ctí obstáli i na noční stezce odvahy a následném přespání v nové tělocvičně. Při pátečním hodnocení týdne a loučení panovala shoda, že to byl vydařený prázdninový týden se sluníčkem na obloze a padly sliby, že za rok se mnozí účastníci setkají znovu. 

Zbývá jen dodat: Naší hře na trosečníka třikrát hurá, hurá, hurá…



<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
