---
layout: page
nazev: Vivat Vivaldi (Helena Peerová)
---

Vážené sestry, vážení bratři.

V roce 2018 připravuje župa Barákova ve spolupráci s župou Jana Podlipného, Pražskou Scheinerovou a Podbělohorskou (Pražským třížupím) **Oblastní župní slet v Brandýse nad Labem**.

Plánovaný Oblastní slet bude akcí jednodenní v termínu **27. května 2018**, se zkouškami v dopoledních hodinách a vystoupením v odpoledních hodinách.

Již nyní  začínáme připravovat skladby, které by se na tomto sletu cvičily. Informaci o počtu předběžně přihlášených cvičenců do jednotlivých sletových skladeb budeme mít po jarních ústředních nácvičných srazech. Podle toho vybereme sletové skladby. V této záležitosti zašleme samostatný dopis.

Programovou část tohoto Oblastního sletu bude garantovat náčelnice župy Barákovy sestra Míla Pangrácová, a za Pražské župy sestra 1. místonáčelnice ČOS Anička Jurčíčková, kterou jsme požádali o spolupráci.

Župa Barákova jakožto garant této akce, a její náčelnictvo - se obrací na vás –  náčelnictva žup, jednot, a další cvičitele a cvičence s výzvou ke společné účasti.

Na našem sletu chceme mimo jiné zacvičit znovu skladbu „Generation together“ jako vzpomínku na gymnaestrádu v Helsinkách -

**ale také bychom rádi nabídli něco úplně nového. V rámci tohoto nápadu jsme oslovili Helenku Peerovou, jako osvědčenou autorku a choreografku, o vytvoření skladby pro náš společný slet. Helenka nabízí úplně nový projekt, o kterém se dočtete níže a v příloze.**

V tuto chvíli dáváme dohromady počty cvičenců – zájemců – pro tuto novou skladbu,  abychom mohli zajistit její první nácvik. Přednostně oslovujeme cvičence našich žup, ale rádi přijmeme také spolupráci  s dalšími župami a jejich cvičenci.

**Pro připravovanou Helenčinu skladbu „Vivat Vivaldi“ hledáme celkem 144 cvičenců.  První nácvičný sraz bude _28. 5. 2017 (neděle) v Praze-Štěrboholech_ jako jednodenní, kdy se na skladbě může začít společně pracovat.** V příštím roce pak počítáme maximálně se 3 nácviky, pravděpodobně by stačily jednodenní. Ale to předbíháme. Informace budeme podávat průběžně.

**Prosíme tedy, abyste se v jednotách i župách zamysleli a vyjádřili se k naší nabídce.**

Vzhledem k naplánování celkového programu bychom rádi znali váš (zatím alespoň předběžný) zájem  v této skladbě, abychom ji mohli důstojně předvést na Oblastním župním sletu v Brandýse nad Labem, případně na dalších župních, oblastních nebo krajských sletech dle vašeho zájmu..

**Děkujeme vám za zodpovědné vyplnění přiložené návratky a těšíme se společně s vámi všemi na tradiční předsletovou společnou akci pořádanou k výročí Sokola a k výročí republiky.**

S pozdravem za organizační tým sletového výboru

Míla Pangrácová, náčelnice župy

Milan Hybner, náčelník župy

Anička Jurčíčková, výkonný předseda

Lenka Brandová, tajemnice župy

[Příloha – návratka](https://drive.google.com/open?id=0B0w6gDorCVUkbmxHc0QxUUNJZkpHWUVjd3c1ZU9qeENQOHRn)

V Praze dne 16. 3. 2017


---

<!--
# Pozvánka na 1. nácvičný sraz skladby „Vivat Vivaldi“

Hromadná skladba pro ženy i muže mladšího, středního věku i mladší seniorky, jejíž pohyb sleduje vyjádření hudby, melodii a výraznou vnitřní dynamiku.

## Termín

Neděle 28. května 2017

## Místo

T. J. Sokol Praha-Štěrboholy, fotbalové hřiště SK (při velké nepřízni počasí tělocvična) se zázemím. 

## Účast

Všichni zájemci o nácvik a o vlastní cvičení této nové skladby Helenky Peerové, která bude prvně předvedena na Oblastním sletu v Brandýse nad Labem 26. 5. 2018.

## Prezence

Od 9:00 hodin.

## Zahájení

V 10:00 hod.

## Ukončení

Pravděpodobně mezi 16:00 – 17:00  hod (do cca 18:00 hodin).

## Účastnický poplatek

50,- Kč (při prezenci-na úhradu režijních nákladů akce)

## Program

Seznámení se skladbou, pohybová průprava, nácvik, informace.  

## Vezmi s sebou

Cvičební úbor a obuv na hřiště i do tělocvičny – všichni bílé triko, dostatek tekutin.

## Jízdné

Na vlastní náklady nebo na náklady vysílající jednoty nebo župy.

## Doprava

vlastní nebo autobusem MHD st. „Škola Štěrboholy“, č. 163, 224, 263.  

Hřiště se nachází v ulici „Ústřední 289/26a“, která je blizoučko od výstupní stanice. Sokolovna (tělocvična) se nachází v ulici „Granátnická“, kde zároveň dočasně sídlí OÚ Štěrboholy a je v docházkové vzdálenosti do 10 minut od výstupní stanice stejných linek, lépe s výstupem st. MHD „Štěrboholy“. Parkování osobních aut bez potíží v přilehlých ulicích.

## Stravování

Zajištěna možnost na vlastní náklady v místním bufetu, v restauraci „Na hřišti“, v místě nácviku.

## Ubytování

Ve výjimečných případech (uveďte závazně v návratce!) z 27.5. na 28.5. (ze soboty na neděli) v tělocvičně Sokola Štěrboholy na vlastních karimatkách, nebo dle vlastní úvahy individuálně bez náhrady ceny za ubytování.

Případné dotazy zodpoví kancelář župy Barákovy sestra Lenka Brandová, tel. 723 138 151 nebo vedoucí skladby sestra Helenka Peerová, tel. 606 872 200, provozní info ses. Marcela Tmejová, tel. 605 857 982.

Přikládáme odkaz [na hudbu](https://drive.google.com/open?id=0B9psDjKiAJmgNUNDVHZ5OUoxaUk) a [na Facebookovou stránku](https://www.facebook.com/vivatvivaldi/).

Návratku zašlete prosím mailem na adresu župy:  zbarakova@zbarakova.cz do 20. 5. 2017! 

Těšíme se na všechny cvičence – zájemce o tuto skladbu. 

Nazdar! 

Míla Pangrácová, v.r.  
náčelnice župy                                    

Milan Hybner, v.r.  
náčelník župy
-->

---

# Charakteristika skladby

[Stránka skladby na Facebooku](https://www.facebook.com/vivatvivaldi/?ref=page_internal)

Skladba „Vivat Vivaldi!“ je menší hromadná skladba vhodná též do haly. Je určena především ženám, cvičit ji však mohou i muži.

Hlavní inspirací pro skladbu je krásná nadčasová hudba Antonia Vivaldiho, jejíž vyjádření by mělo být nejen slyšet, ale i vidět.

Pohybový obsah vychází ze základních cvičení prostných a jednoduchého estetického až tanečního pohybu. Cvičenec zde není jednotlivcem, sólistou, ale jedním z mnoha osobitých „hudebních nástrojů“ velkého orchestru. Pohyb sleduje především vyjádření hudby, její melodie a výrazné vnitřní dynamiky.

## Hudba

[Přehrát či stáhnout hudbu](https://drive.google.com/open?id=0B9psDjKiAJmgNUNDVHZ5OUoxaUk).

Antonio Vivaldi, výběr z houslových concertů grosso Čtvero ročních dob v podání Josefa Suka a Pražského komorního orchestru pod taktovkou Libora Hlaváčka.

## Délka skladby

6 minut a 30 sekund

## Struktura skladby

| oddíl |                          |         |
|-------|--------------------------|---------|
| I.    | Podzim, I. Allegro, část | Vyzvání |
| II.   | Léto, II. Adagio         | Léto    |
| III.  | Léto, III. Presto        | Bouře   |
|       |                          |         |

## Půdorysná choreografie 

* plocha 12 x 12 značek (jedna „144“) 
* základní choreografický celek je 36 cvičenců
* základní nácvičný celek 9 cvičenců 

## Cvičební úbor, náčiní

* bílé kalhoty (cca 300,- Kč)
* delší bílé triko / šaty s krátkým rukávem – ženy (cca 150,- Kč)
* bílé triko s krátkým rukávem – muži (cca 120,- Kč)
* bílé boty (vlastní)
* bílo-červený plášť (v první části skladby je pouze součástí oblečení, v závěru je využitý jako náčiní) - cena mezi 100,- a 200,- Kč

## Autor skladby

Helena Peerová