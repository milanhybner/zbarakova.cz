---
layout: page
nazev: Základní informace k oblastnímu sletu
---

V roce 2018 připravuje župa Barákova ve spolupráci s župou Jana Podlipného, Pražskou Scheinerovou a Podbělohorskou (Pražským třížupím) **Oblastní župní slet v Brandýse nad Labem**.

Plánovaný Oblastní slet bude akcí jednodenní v termínu **26. května 2018**, se zkouškami v dopoledních hodinách a
vystoupením v odpoledních hodinách.

## Organizační tým

[Organizační schéma v PDF](https://drive.google.com/open?id=0B0w6gDorCVUkaHBLOEVrRDBBbUdrS3psb3dfZWFXLU1wU3FF)

Realizační tým sletového výboru pro organizaci Oblastního sletu v Brandýse n. Labem

Předseda:  Jan Firbas

Výkonný předseda: Anna Jurčíčková

Tajemnice: Lenka Brandová

Program:  Míla Pangrácová, Milan Hybner, Dáša Fischerová

Ekonomika: Aleš Müller, Hana Dobrovodská, Lenka Farkasová

Propagace:  Jakub Otáhal, Zdeněk Bartůněk

Technické organizační zajištění: Jiří Sýkora, Petr Čížkovský, Michal Pávek, Dana Absolonová

(Další spolupracovníky jmenovitě si doobsadí činovníci sletového výboru podle obsahu náplně jednotlivých komisí.)

V Praze dne 11.4.2017

## Sokolové republice

Připravujeme Oblastní slet v Brandýse nad Labem - Staré Boleslavi, který se uskuteční v neděli 27. 5. 2018, jako společný projekt žup Barákovy, Jana Podlipného, Podbělohorské a Pražské Scheinerovy ke 100. výročí založení Československé republiky a 120. výročí župy Barákovy.

Námět a zdůvodnění

Již v dobách minulých století byly župní a oblastní slety předehrou největšího svátku sokolstva - všesokolského sletu. Tak tomu bude i v roce 2018, kdy chceme přispět k oslavám 100. výročí založení Československé republiky. Oblastní slet bude rovněž pozvánkou na XVI. všesokolský slet v Praze, který bude vyvrcholením oslav.

V roce 2018 oslaví župa Barákova 120 let od svého založení. V tomto roce chceme oslavit nejen toto výročí, ale také kulatá výročí mnohých jednot i žup působících v oblasti hlavního města Prahy a Středočeského kraje.

Spojíme své úsilí nejen při přípravě oblastního sletu, ale i při dalších akcích kulturních a společenských. Předpokladem úspěchu celé akce jsou vzájemné vazby představitelů zúčastněných žup i jednot v oblasti tělovýchovné, sportovní, vzdělavatelské i osobní, které vznikly v době činnosti společného Pražského pětižupí. Spojuje nás také příprava XVI. všesokolského sletu. Chceme pod vlajkou Sokola důstojně oslavit výročí 100 let od založení Československé republiky ve spolupráci s městem Brandýs nad Labem, ale také se Středočeským krajem a Hlavním městem Praha.

Seznámíme nejen občany Města Brandýs nad Labem - Staré Boleslavi, ale take nesokolskou veřejnost Středočeského kraje a Prahy se současnou sokolskou organizací, která i dnes jako jediná naplňuje heslo &quot;Ve zdravém těle zdravý duch&quot;, neboť programová náplň Sokola je i dnes nejen tělovýchovná, ale i kulturní, společenská a spolková.

Cíl projektu

Propojení tělovýchovných, kulturních, vzdělávacích a společenských aktivit. Připomenutí významu Sokola z pohledu historie, připomenutí zásluh i obětí našich předků. Ukázka schopnosti současného Sokola ujmout se důstojným způsobem oslav tak významného výročí v součinnosti s městem, Středočeským krajem,ale také s dalšími občanskými sdruženími a spolky.

Obsah projektu

Na projektu se budou podílet členové sokolskè župy Barákovy ve vzájemné spolupráci se členy především pražských žup Jana Podlipného, Podbělohorské a Pražské Scheinerovy spolu s hosty z jiných žup.

1. Tělovýchovná a sportovní část

Společné vystoupení všech generací na sokolském cvičišti Jindry Vaníčka v Brandýse nad Labem s ukázkami moderní i tradiční činnosti. Do programu budou zařazeny skladby pro děti, které budou cvičit na XVI. všesokolském sletu, skladba žen čestné náčelnice ČOS Jariny Žitné, skladba, která reprezentovala ČOS na světové gymnaestrádě v Helsinkách i skladba pro ženy a muže připravovaná přímo pro tento Oblastní slet. Svou skladbu předvede i Věrná garda.

2\. Společenská a kulturní část

Slavnostní setkání zástupců Sokola s představiteli města i kraje na radnici nebo zámku města spojená s kulturním programem, kulturní komponovaný program v Praze, vernisáž výstavy, křest almanachu. Dále kulturní a doprovodné akce, především divadelní vystoupení a tématické besedy.

3\. Muzejní a výstavní část

Uspořádání výstavy k historii našich žup a Sokola obecně s propagací Sokola a jeho činnosti směrem k veřejnosti pod názvem: Sokolové republice. Výstava sokolských předmětů a uměleckých děl, zajímavosti z historie Sokola, významní Sokolové zejm. Středočeského kraje.

Výstava bude otevřena v únoru 2018 před vlastním oblsastním sletem v Praze, pak její část přesunuta do Brandýsa nad Labem, případně dalších městských částí nebo sokoloven (dle zájmu). Počítáme s jejím uplatněním i na dalších místech kraje. V Praze i v Brandýse nad Labem bude spojena s vernisáží za přítomnosti veřejných představitelů příslušného místa.

4\. Dokumentační část

Vydání almanachu ke 120. výročí založení župy Barákovy a 155 let založení Sokola. Vydání letáků k propagaci, vydání plakátů k jednotlivým programovým částem. Dokumentace jak vlastního Oblastního sletu, tak celého projektu.

Na sokolském cvičišti předpokládáme účast minimálně 1500 účastníků. Na našem společném Oblastním sletu chceme ukázat, že Sokol žije i v nových podmínkách, že ctí své tradice uvedené v život před více než 155 lety a že zůstává věrný odkazu bratrů Dr. Miroslava Tyrše a Jindřicha Fugnera, profesora T.G.Masaryka a dalších, kteří se zasloužili nejen o vlastní Sokol, ale i o upevnění národního vědomí, které vyvrcholilo vznikem státu.

Již nyní zveme Vás všechny k zapojení se do příprav této společné významné akce.

Nazdar!

Jan Firbas, starosta župy Barákovy, v.r., předseda SV

Anna Jurčíčková, v.r., výkonný předseda SV