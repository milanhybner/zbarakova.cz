<meta charset="utf-8">

**Tyršův Děčín**

[Plakát](https://drive.google.com/open?id=1uEnOMvyV2D7xp3Td1II1enuTZjxVmCcK)

Informujeme vás o akci celostátním sokolském setkání v Děčíně 15. – 16. září 2018. Pokud byste se rádi dozvěděli více, můžete kontaktovat kancelář župy. Pro představu posíláme odkaz s upoutávkou na loňský Děčín 2017 zde:

<https://www.youtube.com/watch?v=OLjUyBSWs2k>

<https://www.youtube.com/watch?v=XghO_Ov2Trw>

Pro tato setkávání byl také složen a zhudebněn „Tyršův song", na který byla též složena krokovka, a toto vše provázelo v loňském roce celé víkendové setkání.

<https://www.youtube.com/watch?v=o5uMnPLAnKc>

Župa bude pořádat na toto setkání jako každoročně víkendový zájezd, k doptání v kanceláři župy.

Při příležitosti této cesty do Děčína – srdce severu,  najdete mj. romantické výhledy, adrenalinové zážitky, naučné stezky, cyklostezky a  můžete také navštívit dále i např.:

Zámek Děčín, Růžovou zahradu a světnička Dr. Tyrše:

Rekonstruovaná přemístěná stálá výstava „Tyršova světnička" se nyní nachází na děčínském zámku. U příležitosti sokolských akcí 2015 – „25 let znovu spolu" byla přemístěna do jiné místnosti zámku, aby lépe sloužila široké veřejnosti a návštěvníkům děčínského zámku. Výstava Tyršova světnička, je základem souborných sokolských výstav pod názvem EVROPAN TYRŠ pořádaných župou v Děčíně.  Tato legendární expozice stálé výstavy pod původním názvem „Jizba Dr. Miroslava Tyrše" byla otevřena v Oetzu přesně v den stého výročí úmrtí našeho sokolského zakladatele. Výstava byla součástí SYMPOSIA K 100. VÝROČÍ ÚMRTÍ Dr. MIROSLAVA TYRŠE, konaného Ústředím československého sokolstva v zahraničí ve dnech 7. 8 – 9. 8. 1984 pod názvem TYRŠŮV ODKAZ. Expozice byla pořízena nákladem curyšských jednot a místnost propůjčena majitelem smluvně na dobu 10 let, zadarmo. Výstava je zaměřena a dokumentuje památky na Tyršův život a dílo od jeho mládí, rodinného prostředí, přes začátky sokolského hnutí, prostředí ve kterém se vyvíjelo, jednotlivé milníky - slety, až po poslední dobu a zachycení činnosti v rámci Ústředí čs. Sokolstva v zahraničí. V roce 1994 u příležitosti konání XII. Všesokolského sletu v Praze byla expozice převezena do Prahy. Po rekonstrukci objektu Tyršova rodného domu na děčínském zámku, převezena z Prahy do Děčína - a otevřena dne 18. 9. 2008 - do míst, kde se dne 17. 9. 1832 Tyrš narodil.

Nedalekou rozhlednu „Sokolí vrch" - je další z dlouhé řady rozhleden, které byly postaveny z podnětu telekomunikačních společností s cílem zkvalitnit signál v daném regionu, nalezneme nedaleko Děčína na Sokolím vrchu u obce Dobrná.

Blízkou vyhlídku Belvedér - upravená skalní terasa s pěknou vyhlídkou do údolí řeky Labe. Vyhlídková terasa se nalézá asi 130 m vysoko nad řekou Labe u obce Labská Stráň asi 3 km jižně od Hřenska v okrese Děčín. V blízkosti terasy s vyhlídkou se je bývalý hostinec, dnes penzion Belvedér. Na přelomu 18. století zde byla vybudována vlastníky nedalekého zámku v Bynovci sala terrena s dodnes dochovaným erbem zakladatelů - pánů z Clary-Aldringen a zároveň byla upravena vyhlídková terasa. Na terase se v té době pořádaly oblíbené hudební produkce.

Těšíme se na viděnou a na setkání SOKOLŮ letos v září v Děčíně!



<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
