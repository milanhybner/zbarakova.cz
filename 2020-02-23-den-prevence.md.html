<meta charset="utf-8">

**Den prevence v Milovicích**

T.J. Sokol Milovice pod záštitou župy Barákovy, České podologické společnosti a ve spolupráci s Podologie5, Clinic21, První Optika, uspořádal svůj první Den prevence zaměřený nejen pro seniory,ale také širokou veřejnost. Se sokolským heslem „ve zdravém těle, zdravý duch“ si každý z příchozích mohl nechat překontrolovat své zdraví, fyzickou kondici a získat tak faktické informace o svém těle. Chůze, nohy a jejich potřeby si příchozí nechávali digitálně přeměřit na stanovišti podologie, kde podrobné informace sdílela podoložka Lenka Dvořáková z Podologie5. Pokud se návštěvníci chtěli dozvědět více o své kondici, stravování a získat doporučení, byla k dispozici podrobná diagnostická váha s odborným rozborem specialistek Aleny Mitušinové a Elišky Astlové z Clinic21. Den prevence byl tématicky rozdělen na dva bloky „Krůček ke zdraví I.“ a „Krůček ke zdraví II.“. První blok byl praktickou částí, kde bylo možné diskutovat o svém těle a jeho problémech s ohledem na zdravotní cvičení nejen s profesionální fyzioterapeutkou Lídou Rakovou z Českého Brodu, kde má také svojí vlastní ordinaci, ale každý si mohl také vyzkoušet prakticky sám na sobě pohybové aktivity pro seniory s důrazem na koordinaci těla pod vedením Jarka Kučery nebo si zkusit velmi náročný trénink boxu vedený trenérem a aktivním závodníkem Agustinem Chreno. První i druhý blok se vzájemně prolínaly odbornými, ale velmi srozumitelnými přednáškami, které se zaměřovaly na zdravou výživu, prevenci zdraví a udržování zdravého životního stylu. Velmi zajímavá byla prezentace Bedřicha Šťastného z PrvníOptika o prevenci zraku, potřebných doporučeních nebo návycích.  Dne prevence se zúčastnilo na 60 osob bez rozdílu věku a jejich zpětná vazba byla velmi pozitivní, že takováto aktivita je velmi přínosná a bylo by užitečné, aby se stala pravidelnou. Nejvíce hosté ocenili pohodovou atmosféru a dostatek času pro získání informací, které byly vždy směřovány individuálně.  Děkujeme všem účastníkům, odborným poradcům, členům i nečlenům jednoty, kteří pomohli celou akci vymyslet, připravit a zorganizovat. Těšíme se na další podobné akce. Děkujeme za podporu.

TJ Sokol Milovice

[www.sokolmilovice.cz](http://www.sokolmilovice.cz/)




<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
