<meta charset="utf-8">

**Halový turnaj žáků o přeborníka OS ČOS v Dolních Beřkovicích**
  17. listopadu 2019

[**Fotogalerie**](https://photos.app.goo.gl/GSQoPMLwhjWYoVCR9)

Na základě jednán komise kopané při odboru sportu České obce sokolské, převzala Tělocvičná jednota Sokol Dolní Beřkovice úkol, zorganizovat halový turnaj v kopané žáků o přeborníka odboru sportu České obce sokolské. Pozvánky na tento turnaj byly zaslány počátkem srpna 2019. Všechny přípravy na tento turnaj byly zabezpečovány pořadatelskou službou TJ Sokol Dolní Beřkovice. Na přípravě turnaje se aktivně podílela také paní ředitelka základní školy, která umožnila využít prostory v základní škole, pro účastníky turnaje. Rovněž dobrá spolupráce při přípravě byla se správcem sportovní haly u základní školy Dolní Beřkovice, s panem Školkou. Do turnaje se přihlásili žáci TJ Sokol Dolní Beřkovice, TJ Sokol Cítov, žáci TJ Košťany, žáci SK Labský Kostelec, Sokol Neštěmice a Sokol Všetaty. Na turnaj se nedostavili TJ Košt´any, TJ Sokol Cítov a Sokol Neštěmice. Před zahájením turnaje byli trenéři seznámeni s celkovým programem, podmínkami turnaje a zároveň byli seznámeni s délkou hrací doby, kde mužstva budou hrát každý s každým. A po ukončení se rozhodne, zda bude finále prvních dvou o první a druhé místo, a dalších zúčastněných o místa v pořadí. Zahájení turnaje provedl bratr Emil Vašíček, za komisy fotbalu odboru sportu České obce sokolské, který účastníky turnaje pozdravil jménem odboru sportu a jménem Tělocvičné jednoty Dolní Beřkovice. Poděkoval jednotám za jejich účast, a zároveň ocenil účast diváků na tomto turnaji. Seznámil hráče s pravidly soutěže. Hraje se každý s každým, 2 x 12 minut. Hráč, může být na 2 minuty, za hrubý faul, bez náhrady. Při opakovaném hrubém faulu, do konce zápasu, s náhradou. Auty se kopou z čáry, protihráč musí stát od míče 2 metry. Brankář nesmí vykopnout nebo hodit míč za půlicí čáru. V tom případě se kope z půlicí čáry trestní kop proti brance. Kopání rohů je stejné. Na závěr komise rozhodne, zda první dva budou hrát finále, a ostatní za pořadí. Přestávky mezi jednotlivými utkáními jsou maximálně 2 minuty. Turnaj byl zahájen v 9:00 hodin. Mezi mužstvy Sokol Dolní Beřkovice a Košťany. A pokračoval až do 13:30 hodin. V průběhu turnaje hráči projevili obrovskou snahu zvítězit. Značná část hráčů prokázala vynikající kombinační schopnosti, a tím naznačovali, že je možné některé vybrat, v příštím roce na účast Mezinárodního turnaje v kopané sokolských jednot ve Wroclawi. Průběh jednotlivých utkání prokázal rychlý spád ve hře, bez tvrdých faulů. Tím se hra celkově velmi vydařila. Zásluhu na hladkém průběhu hry mají všichni pořadatelé, včetně technického ovládání v průběhu zápasů. Zásluhu má rovněž i správce haly, který napomáhal vytvářet dobré podmínky pro hru mužstev. V průběhu hry mohli diváci i hráči využívat občerstvení, které zde bylo zabezpečeno po celou dobu turnaje. Ukončení turnaje má tyto výsledky a pořadí. První místo TJ Sokol Dolní Beřkovice, diplom pohár a věcná cena. Druhé místo Sokol Všetaty, diplom, pohár a věcná cena. Třetí místo SK Labský Kostelec, diplom, pohár a věcná cena. Čtvrté až šesté místo dostalo pohár a věcnou cenu. Dále byl vyhlášen nejlepší střelec turnaje, kterým byl Michal Vajo a získal diplom, pohár a věcnou cenu. Nejlepším brankářem turnaje byl vyhlášen Marek Přibyl, který rovněž získal diplom, pohár a věcnou cenu.

S výsledkem turnaje můžeme být spokojeni. Závěrečné hodnocení provedl bratr Emil Vašíček, který vyzvedl především bojovnost, ohleduplnost a snahu o dosažení co nejlepších výsledků všech hráčů. Poděkoval všem diváků, trenérům a hráčům za účast na turnaji a pozval je na turnaje v roce 2020.

_Doc. PhDr. Emil Vašíček CSc._



<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
