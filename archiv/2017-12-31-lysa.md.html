<meta charset="utf-8">

**Silvestrovský běh v Lysé nad Labem – 43. ročník**


Poslední den v roce Sokolská jednota pořádá již tradičně Silvestrovský běh. Tentokrát se zúčastnil rekordní počet startujících – celkem 127. Svoji roli jistě sehrálo i nezvykle teplé počasí, bylo +11°C. Nejmladším závodníkem byl dvouletý Mikuláš Basel z Kralup nad Vltavou a naopak seniorem závodů opět, již po několikáté, 68 letý Josef Navrátil ze Stránčic. V průběhu závodů byly překonány tři traťové rekordy – v kategorii mladších žákyň Danielou Mandíkovou z Prahy Jižní Město, v kategorii žen Janou Lenčovou z Milovic a žen nad 40 Monikou Limbergovou z Prahy 10.

O zpestření silvestrovského odpoledne se postaraly opět tzv. „Báječné ženy v běhu“, kterým sice jejich oblečky nedovolily bojovat o stupně vítězů, ale zato potěšily všechny diváky.  V hlavním závodu mužů, kde startovalo celkem 38 borců zvítězil tentokrát borec z našeho města Václav Jisl.

Tělocvičná jednota Sokol Lysá nad Labem, která v tomto roce oslaví 150. let od svého založení, zároveň zve zájemce na letošní akce - Sokolský triatlon, který se uskuteční  v neděli dne 10.června (trať zatím není jasná vzhledem k rekonstrukci nadjezdu), Běh zámeckou zahradou v sobotu dne 1.září a samozřejmě poslední den v roce 44. Ročník Silvestrovského běhu. A nezapomeňte opět - humorné doplňky vítány.  

[Fotogalerie](https://photos.app.goo.gl/yxPOU3RdUh9ZiePW2)



<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
