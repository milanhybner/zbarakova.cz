<meta charset="utf-8">

**Předplatné časopisu Sokol v roce 2018**

Nazdar!

Zasílám Vám informace o vydávání časopisu Sokol v roce 2018 a jeho předplatném a prosím o předání informace jednotám.

Časopis Sokol bude v roce 2018 vycházet steným způsobem jako v roce 2017,
tedy: první dva měsíce ve čtvrtletí elektronicky, třetí měsíc ve čtvrtletí tištěný (a zároveň bude k dispozici rovněž v elektronické formě), a to vždy ke konci měsíce.  V letních měsících bude časopis jako dvoučíslo (červen/červenec a srpen/září). Součástí tištěného  vydání budou přílohy Vzdělavatelské listy a Metodické listy; speciální příloha Sletový magazín bude vycházet v roce 2018 od února do července, přičemž březnové a červnové vydání bude tištěné. Distribuce bude v roce 2018 obdobná jako v roce 2017.
Předplatné časopisu v roce 2018

Stejně  jako  v  předchozích  letech,  i na rok 2018 je možné předplatit si tištěné  vydání časopisu Sokol. Výše předplatného zůstává v nezměněné výši, tedy  196,-  Kč  (pro  zahraničí  +  4x poštovné).  Předplatné se týká čtyř tištěných vydání (březen, červen, září, prosinec).

Předplatné je potřeba uhradit nejpozději do poloviny března, a to bankovním převodem, případně složenkou nebo v hotovosti v pokladně ČOS. Číslo účtu je 27-7699580257/0100,  variabilní symbol 160 2018. K předplatnému je potřebné zaslat  do  redakce  vyplněný  [kartotéční  objednávkový  lístek](https://drive.google.com/file/d/1BQfwwkwqQqL-in7BugRIalVBU7XiyjpH/view?usp=sharing).

Objednávkový  lístek  není  jen potvrzením objednávky, ale zároveň obsahuje důležitý údaj: adresu, kam časopis zasílat. V minulosti se již stalo, že na účet přišla platba za předplatné, ale již  žádný další doplňující údaj – podle pouhého čísla účtu, z něhož platba odešla, redakce nepozná, kam má časopis zasílat.


S pozdravem

Zdeněk Kubín



<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
