<meta charset="utf-8">

**Sokolský pětiboj pro předškoláky**

Dne 30.5. se konal na sokolském hřišti v Kralupech nad Vltavou pětiboj pro předškoláky. Tentokrát jsme se s touto akcí zapojili do projektu MOVE WEEK 2019, který probíhal v týdnu od 27.5 do 2.6. 2019. V krásném slunném odpoledni se sešlo 51 Sokolíků a dětí z řad veřejnosti. Doprovázející rodiče se aktivně ujali rolí fanoušků, trenérů a technické podpory. Chlapci a děvčata se těšili na pět disciplín: běh na 50 m, skok z místa snožmo, hod tenisákem, opičí dráhu a slalom na kole. Následující dvě hodiny byli všichni na Sokoláku v pohybu, ať už to byli malí závodníci, organizátoři nebo povzbuzující rodiče. Všechny děti, nejen ty na stupních vítězů, získaly za snahu diplom a hezké ceny v podobě sportovních pytlíků, reflexních pásek, omalovánek…
Díky takovým akcím pro děti, věříme, že pomáháme budovat jejich vztah ke sportu a pohybu.

Za TJ Sokol Kralupy

Alice Hakenová


<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
