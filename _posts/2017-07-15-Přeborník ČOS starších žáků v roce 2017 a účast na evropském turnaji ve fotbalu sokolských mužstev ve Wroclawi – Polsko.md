---
tags: tj-sokol-dolní-beřkovice akce-jednot zprávy-z-jednot starší-žactvo
---

Komise fotbalu při odboru sportu České obce sokolské rozhodla na svém zasedání v měsíci dubnu zorganizovat v TJ Sokol Chotyně turnaj o přeborníka ČOS starších žáků. Tohoto turnaje se zúčastnila 4 družstva starších žáků. Na základě výkonů jednotlivců byli trenéry vybráni žáci tak, aby vytvořili co nejsilnější celek pro reprezentaci starších žáků České obce sokolské na turnaji ve Wroclawi, který se uskutečnil 6. – 9. 7. 2017. Na turnaji v Chotyni se umístila první 3 družstva takto: 1. místo TJ Sokol Chotyně, 2. místo TJ Sokol Dolní Beřkovice, 3.místo TJ Sokol Trnávka. Turnaj byl celkově velmi dobře připraven a organizačně probíhal bez jakýchkoliv zbytečných časových prodlev. Všichni trenéři velmi bedlivě sledovali výkony jednotlivých hráčů, aby na závěr turnaje mohla být zhodnocena jejich celková úroveň a připravenost na reprezentaci v Polsku. Samotní žáci hodnotili turnaj v Chotyni jako velmi úspěšný a významný pro další zvyšování sportovní úrovně oddílu v Dolních Beřkovicích. Rovněž i trenéři zhodnocovali celkovou připravenost a organizovanost při turnaji jako vynikající. Z těchto důvodů můžeme být velmi spokojeni s celkovými výsledky a umístěním jednotlivých mužstev v turnaji.




Do reprezentace České obce sokolské na evropský turnaj ve Wroclawi bylo vybráno 16 žáků, z toho 6 z Dolních Beřkovic a po 5 z Chotyně a Trnávky. Žáci se jako kolektiv při turnaji ve Wroclawi chovali velmi ukázněně a plnili svoje úkoly při turnaji velmi příkladně. Musíme ale konstatovat, že některá mužstva u starších žáků byla povětšině vybrána z vyšších fotbalových soutěží, jako je liga žáků, divize a jiné. Přes to musíme říct, že se nám podařilo zvítězit nad Polským celkem 4:1. Toto považujeme za obrovský výsledek práce trenérů a celého kolektivu hráčů. Zkušenosti, které nasbírali trenéři a jednotliví hráči jsou pro ně samotné a pro jednoty obrovským ponaučením a povzbuzením do další činnosti.


V závěru bych chtěl jen podotknout, že by bylo velmi užitečně na příští rok zorganizovat turnaj o přeborníka ČOS starších žáků a po výběru těch, kteří budou reprezentovat v Polsku zorganizovat soustředění, kde by sehráli alespoň 2 utkání proti vybranému soupeři z vyšší třídy. Toto by prospělo k sehrání mužstva a zároveň trenérům z hlediska rozmístění jednotlivých hráčů na postech. Těmto otázkám by se měla věnovat velká pozornost.



Závěrem lze konstatovat, že evropský turnaj sokolských družstev mládeže (dorostu, starších žáků, mladších žáku a starší a mladší přípravky) je obrovskou mezinárodní ukázkou, jak lze v tak krátké době zorganizovat činnost pro více než 3200 hráčů. Byli jsme nadšeni celkovou organizací herního systému a zároveň přesného dodržování časů a vynikající péčí o hráče z hlediska stravování. Toto je ukázka schopností Polských sportovců zorganizovat tak masové sportovní vystoupení. Za to jim patří velké poděkování.

Doc. PhDr. Emil Vašíček, CSc.

Starosta TJ Sokol Dolní Beřkovice

Příloha č. 1 – Snímek prvního utkání mezi Českou a Polskou reprezentací žáků

Příloha č. 2 – Udělování medailí

Příloha č. 3 – Snímek po ukončení turnaje

[Fotogalerie](https://photos.app.goo.gl/soHqzIgy5hXKPAP53)