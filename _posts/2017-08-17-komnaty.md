---
nazev: Výstava 13 komnat První republiky v Galerii Tančící dům
tags: zupa→jednota
---

Dovolujeme si vás upozornit na další zajímavou již probíhající výstavu v Tančícím domě v Praze

Kdy: 3. květen 2017 – 25. říjen 2017

Návštěvníci Galerie Tančící dům se od 3. května do 25. října přenesou v čase do období První republiky. Tato slavná éra Československa, vymezena lety 1918 až 1938, bude zobrazena v tematické expozici s názvem 13 komnat První republiky.
Výstava je rozdělena do celkem třinácti sekcí, které symbolizují specifické tematické okruhy od filmu a umění, přes módu či sport, až po politiku a podnikání. Filmový okruh nabídne dobové plakáty a fotografie hvězd stříbrného plátna jako byly Adina Mandlová nebo Anny Ondráková  či osobní věci komika Vlasty Buriana.

Tehdejší módu přiblíží kostýmy z úspěšných filmů a seriálů z produkce České televize a návrhy slavné československé návrhářky Hany Podolské. Sekce věnovaná podnikání obsáhne prvorepublikově zařízenou kavárnu, grafické zpracování obalů cukrovinek, i tehdejší reklamy firmy Baťa. Výstava s názvem 13 komnat První republiky bude složena z exponátů, z nichž 95% zastanou původní originály. 

Výstavní okruh věnovaný módě zastoupí kostýmy ze seriálů produkce České televize, jako jsou Hříšní lidé města pražského, První republika či Bohéma. Dobová elegance bude prezentována rovněž návrhy a modely ze salonu královny prvorepublikové módy Hany Podolské, která odívala většinu hereckých hvězd. A právě filmu, který zažíval za První republiky nevídaný rozkvět, bude věnována další výstavní sekce. Atmosféru časů stříbrného plátna návštěvníkům navodí šatna Adiny Mandlové či osobní věci komika Vlasty Buriana, filmové plakáty a fotografie.

Svět dobového podnikání představí kavárna s autentickým vybavením. Vystaveny budou rovněž tehdejší cukrovinky s obalovým grafickým zpracováním známého českého malíře a ilustrátora Zdeňka Rykra - tvůrce ikonického designu pro obal čokoládové tyčinky Kofila. Nebudou chybět ani dobové reklamy včetně prezentace firmy Baťa, která vznikala pod taktovkou oscarového režiséra Elmara Klose.

Galerie Tančící dům nabízí návštěvníkům kromě výstav možnost zastavit se na kávu v galerijní kavárně či navštívit obchod s knihami a designem. V Tančícím domě dále naleznete příjemnou uměleckou restauraci, ve které můžete využít možnosti navštívit střechu budovy s výhledem na celou Prahu.

Galerie Tančící dům  
Jiráskovo náměstí 6  
120 00 Praha 2  
Tel.: +420 732 675 202

Otevírací doba: Otevřeno denně 9 - 20 hod.

Vstupné: Cena: 190 Kč, Snížená cena: 100 Kč, Rodinné vstupné: 380 Kč

Poznámka: 

Dospělí 190 CZK  
Studenti do 26 let 100 CZK  
Děti do 15 let, senioři  90 CZK  
Děti do 3 let, držitelé ZTP průkazu, novináři - vstup zdarma  
Rodinné vstupné (2 dospělí + 2 děti do 15ti let) - 380 CZK  

Hezký kulturní zážitek přeje

Lenka Brandová