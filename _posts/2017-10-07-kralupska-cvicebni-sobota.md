---
nazev: Kralupská cvičební sobota
tags: jednota→verejnost jednota→jednota jednota→zupa
---

V sobotu 7.10. 2017 se v naší sokolovně konal tradiční podzimní
seminář pod názvem: Kralupská cvičební sobota v sokole. Seminář
byl rozdělen do 3 částí a hodiny vedly šikovné lektorky.

V první části semináře nás 20 cvičitelek cvičilo pod vedením velmi
milé a šikovné lektorky Pavlíny Rodrové, která nám ukázala hodinu s
názvem Brazilský zadeček, kde potrápila nejen naše hýžďové svaly.
Na lekci brazilského zadečku navazovala ukázka cviků s novými
pomůckami. Pavlína si pro cvičitelky připravila velmi pestrý zásobník
cviků s novinkami jako je např.: togu brazil (zelení ježečci), flowtonic
(podivná klouzavá kolečka) a gymstick. Poslední částí tohoto
cvičebního bloku byla hodina pod názvem „Zdravá záda“, kde jsme si
vyzkoušely různá posilovací i uvolňovací cvičení v oblasti zad.

Po krátké obědové pauze následovala posilovací hodina naší domácí
(sokolské) cvičitelky Romany Bešťákové s lekcí TABATY (japonský
zabiják). Kde jsme si na vlastní kůži vyzkoušely efektivní metodu
intervalového funkčního tréninku, při které se využívají časovače
(timery) a specifická motivační hudba.

Seminář jsme zakončily tanečními choreografiemi při lekci Salsation
od usměvavé Ivety Žďárské. Musím podotknout, že seminář se letos
opět vydařil. Odnesly jsme si nejen mnoho nových poznatků cviků a
nápady do svých hodin, ale také dobrou náladu. Chtěla bych
poděkovat jak všem zúčastněným cvičitelkám, tak i skvělým
lektorkám a těším se opět příště.

Anna Bendíková,  
místonáčelnice TJ. Sokol Kralupy n. Vlt.

[Fotogalerie](https://photos.app.goo.gl/MLS0Ew6XVxACjLmk2)
