<meta charset="utf-8">

**Sokolská plavba po Vltavě**


**[Fotogalerie](https://photos.app.goo.gl/Rw1afKE9GK2QSn4N6)**

Za krásného počasí dne 21. 9. 2019 jsme se nehvizdská pětičlenná sokolská výprava rozjela do Tyršova domu na „Sokolskou plavbu po Vltavě". Po slavnostním nástupu a úvodní řeči k připomenutí  výročí narození br. Miroslava Tyrše z úst starostky Hany Moučkové a náčelnice ČOS Anny Jurčíčkové, jsme se nejprve zúčastnili her a sportování v areálu Tyršova domu.  Aktivity jako lezecká stěna, Bungee trampolíny, lidský stolní fotbal, branka „Dej gól" a aktivní překážková dráha se dětem strašně líbily. Při šifrované si trochu potrápili hlavičky nejen Nehvizdští blond sokolíci, kdy po rozluštění šifer v podobě čísel, slov, not, Morseovy abecedy a různých výpočtů vyluštily zdárně všechny děti křížovku. Své síly změřily také v Army testu, kde je čekala silová a výkonnostní zkouška jako v armádě ČR. Musely vydržet ve visu, vyzkoušeli si sedy-lehy, kliky, dřepy, předklony a na závěr běhali 6 minut. Výsledky měly na výbornou a někteří odcházeli s vysvědčením se samými jedničkami. Odpoledne jsme se přesunuli na loď se jménem „Vltava", která je doposud nejstarší zachovalou lodí. Během plavby jsme se dozvěděli spousty užitečných informací spojených s historií Sokola a Prahy. Po dobré večeři všechny děti obdržely vysvědčení, náramky a užily si tombolu. Jako bonus na závěr bylo dovádění v plaveckém bazénu. V nočních hodinách jsme se vrátili příjemně unaveni a se spousty krásných a nezapomenutelných zážitků zpět do Nehvizd.
 

Renáta Jarošová

T.J. Sokol Nehvizdy


<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
