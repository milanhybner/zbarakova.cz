<meta charset="utf-8">

**Předvánoční setkání v Českém Brodě**

[**Fotogalerie**](https://photos.app.goo.gl/sFVtt6vUqMtJqdSh8)

V sobotu 7. prosince 2019 se v sokolovně v Českém Brodě konalo Předvánoční setkání, určené pro členy ČOS. Pořadatelem byla tělocvičná jednota Sokol Český Brod pod záštitou župy Barákovy. 

Zájemci plně zaplnili kapacitu českobrodské sokolovny. Kromě cvičenek z Českého Brodu přijely cvičenky a cvičitelky ze sokolských tělocvičných jednot Šumperk – Temenice, Liberec I., Praha – Záběhlice, Poříčany, Chrudim, Náchod a Mochov. 

Půldenní program s vánoční tématikou připravil Jarek Kučera s osvědčeným lektorským týmem: 											
* Motivační „vánoční“ rozcvička. 
* „Pohádkové tancování“ – společná choreografie na motivy klasické pohádky Mrazík.
* „Vánoční hrátky“ – hry a soutěže nejen s vánoční tématikou„			
* „Proč bychom se netěšili, když máme PETRYTMIK“ = pohybové etudy s netradičním náčiním.
* „Dílna pro šikovné ruce“, kde si každý mohl vytvořit originální svícen.
* Program završil příchod Mikuláše se svou početnou družinou. 

Každý účastník obdržel drobný dárek, Vánoční noviny a Pamětní list. Celé setkání zakončilo společné zpívání vánočních koled. 

Rozcházeli jsme se s přáním klidného prožití období adventu, vánočních svátků a úspěšného prožití roku 2020.


Jarek Kučera

náčelník župy Barákovy

_20. 12. 2019_

foto: Slavěna Valášková



<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<script>markdeepOptions={tocStyle:'none'}</script>
